<?xml version="1.0" encoding="utf-8"?>
<TEI.2><text><body><div1 type="poem" n="12" org="uniform" sample="complete"><head>Passio Apostolorum Petri et Pauli.</head><p>
<lb rend="displayNum" n="1" /><q direct="unspecified">Plus solito coeunt ad gaudia: dic, amice, quid sit.
<lb rend="displayNum" n="2" />Romam per omnem cursitant ovantque.</q>
<lb rend="displayNum" n="3" /><q direct="unspecified">Festus apostolici nobis redit hic dies triumphi,
<lb rend="displayNum" n="4" />Pauli atque Petri nobilis cruore,
<lb rend="displayNum" n="5" />unus utrumque dies, pleno tamen innovatus anno, 
<lb rend="displayNum" n="6" />vidit superba morte laureatum.
<lb rend="displayNum" n="7" />scit Tiberina palus, quae flumine lambitur propinquo,
<lb rend="displayNum" n="8" />binis dicatum caespitem tropaeis,
<lb rend="displayNum" n="9" />et crucis et gladii testis, quibus inrigans easdem
<lb rend="displayNum" n="10" />bis fluxit imber sanguinis per herbas. 
<lb rend="displayNum" n="11" />prima Petrum rapuit sententia legibus Neronis
<lb rend="displayNum" n="12" />pendere iussum praeminente ligno,
<lb rend="displayNum" n="13" />ille tamen veritus celsae decus aemulando mortis
<lb rend="displayNum" n="14" />ambire tanti gloriam Magistri
<lb rend="displayNum" n="15" />exigit ut pedibus mersum caput inprimant supinis, 
<lb rend="displayNum" n="16" />quo spectet imum stipitem cerebro.
<pb id="p.324" />
<lb rend="displayNum" n="17" />flgitur ergo manus subter, sola versus in cacumen,
<lb rend="displayNum" n="18" />hoc mente maior, quo minor figura.
<lb rend="displayNum" n="19" />noverat ex humili caelum citius solere adiri;
<lb rend="displayNum" n="20" />deiecit ora spiritum daturus. 
<lb rend="displayNum" n="21" />ut teres orbis iter flexi rota percucurrit anni
<lb rend="displayNum" n="22" />diemque eundem sol reduxit ortus,
<lb rend="displayNum" n="23" />evomit in iugulum Pauli Nero fervidum furorem,
<lb rend="displayNum" n="24" />iubet feriri gentium magistrum,
<lb rend="displayNum" n="25" />ipse prius sibimet finem cito dixerat futurum: 
<lb rend="displayNum" n="26" />' ad Christum eundum est, iam resolvor,' inquit,
<lb rend="displayNum" n="27" />nec mora, protrahitur, poenae datur, inmolatur ense;
<lb rend="displayNum" n="28" />non hora vatem, non dies fefellit,
<lb rend="displayNum" n="29" />dividit ossa duum Tybris sacer ex utraque ripa,
<lb rend="displayNum" n="30" />inter sacrata dum fluit sepulcra. 
<lb rend="displayNum" n="31" />dextra Petrum regio tectis tenet aureis receptum
<lb rend="displayNum" n="32" />canens oliva, murmurans fluento.
<lb rend="displayNum" n="33" />namque supercilio saxi liquor ortus excitavit
<lb rend="displayNum" n="34" />fontem perennem chrismatis feracem.
<lb rend="displayNum" n="35" />nunc pretiosa ruit per marmora lubricatque clivum,
<lb rend="displayNum" n="36" />donec virenti fluctuet colymbo. 
<lb rend="displayNum" n="37" />interior tumuli pars est, ubi lapsibus sonoris
<lb rend="displayNum" n="38" />stagnum nivali volvitur profundo,
<lb rend="displayNum" n="39" />omnicolor vitreas pictura superne tinguit undas,
<lb rend="displayNum" n="40" />musci relucent et virescit aurum 
<lb rend="displayNum" n="41" />cyaneusque latex umbram trahit inminentis ostri:
<lb rend="displayNum" n="42" />credas moveri Auctibus lacunar.
<pb id="p.326" />
<lb rend="displayNum" n="43" />pastor oves alit ipse illic gelidi rigore fontis,
<lb rend="displayNum" n="44" />videt sitire quas fluenta Christi,
<lb rend="displayNum" n="45" />parte alia titulum Pauli via servat Ostiensis, 
<lb rend="displayNum" n="46" />qua stringit amnis caespitem sinistrum,
<lb rend="displayNum" n="47" />regia pompa loci est; princeps bonus has sacravit arces
<lb rend="displayNum" n="48" />lusitque magnis ambitum talentis,
<lb rend="displayNum" n="49" />bratteolas trabibus sublevit, ut omnis aurulenta
<lb rend="displayNum" n="50" />lux .esset intus, ceu iubar sub ortu. 
<lb rend="displayNum" n="51" />subdidit et Parias fulvis laquearibus columnas,
<lb rend="displayNum" n="52" />distinguit illic quas quaternus ordo.
<lb rend="displayNum" n="53" />tum camiros hyalo insigni varie cucurrit arcus:
<lb rend="displayNum" n="54" />sic prata vernis floribus renident.
<lb rend="displayNum" n="55" />ecce duas fidei summo Patre conferente dotes, 
<lb rend="displayNum" n="56" />urbi colendas quas dedit togatae.
<lb rend="displayNum" n="57" />aspice, per bifidas plebs Romula funditur plateas,
<lb rend="displayNum" n="58" />lux in duobus fervet una festis,
<lb rend="displayNum" n="59" />nos ad utrumque tamen gressu properemus incitato,
<lb rend="displayNum" n="60" />et his et illis perfruamur hymnis. 
<lb rend="displayNum" n="61" />ibimus ulterius qua fert via pontis Hadriani,
<lb rend="displayNum" n="62" />laevam deinde fluminis petemus.
<lb rend="displayNum" n="63" />transtiberina prius solvit sacra pervigil sacerdos,
<lb rend="displayNum" n="64" />mox huc recurrit duplicatque vota.
<lb rend="displayNum" n="65" />haec didicisse sat est Romae tibi: tu domum reversus 
<lb rend="displayNum" n="66" />diem bifestum sic colas memento.</q>
<pb id="p.328" />
</p></div1></body></text></TEI.2>