<?xml version="1.0" encoding="utf-8"?>
<TEI.2><text><body><div1 type="poem" n="13" org="uniform" sample="complete"><head>Passio Cypriani.</head><p>
<lb rend="displayNum" n="1" />Punica terra tulit, quo splendeat omne quidquid usquam est,
<lb rend="displayNum" n="2" />inde domo Cyprianum, sed decus orbis et magistrum,
<lb rend="displayNum" n="3" />est proprius patriae martyr, sed amore et ore noster,
<lb rend="displayNum" n="4" />incubat in Libya sanguis, sed ubique lingua pollet,
<lb rend="displayNum" n="5" />sola superstes agit de corpore, sola obire nescit, 
<lb rend="displayNum" n="6" />dum genus esse hominum Christus sinet et vigere mundum.
<lb rend="displayNum" n="7" />dum liber ullus erit, dum scrinia sacra litterarum,
<lb rend="displayNum" n="8" />te leget omnis amans Christum, tua, Cypriane, discet.
<lb rend="displayNum" n="9" />Spiritus ille Dei, qui Auxerat auctor in prophetas,
<lb rend="displayNum" n="10" />fontibus eloquii te caelitus actus inrigavit. 
<lb rend="displayNum" n="11" />o nive candidius linguae genus! o novum saporem!
<lb rend="displayNum" n="12" />ut liquor ambrosius cor mitigat, inbuit palatum,
<lb rend="displayNum" n="13" />sedem animae penetrat, mentem fovet et pererrat artus,
<lb rend="displayNum" n="14" />sic Deus interius sentitur et inditur medullis.
<lb rend="displayNum" n="15" />unde bonum subitum terris dederis, Pater, revela. 
<lb rend="displayNum" n="16" />derat apostolicis scriptis opulentus executor:
<lb rend="displayNum" n="17" />cligitur locuples facundia, quae doceret orbem
<lb rend="displayNum" n="18" />quaeque voluminibus Pauli famulata disputaret,
<lb rend="displayNum" n="19" />quo mage cruda hominum praecordia perpolita nossent
<lb rend="displayNum" n="20" />sive timoris opus seu mystica vel profunda Christi. 
<lb rend="displayNum" n="21" />unus erat iuvenum doctissimus artibus sinistris,
<pb id="p.330" />
<lb rend="displayNum" n="22" />fraude pudicitiam perfringere, nil sacrum putare,
<lb rend="displayNum" n="23" />saepe etiam magicum cantamen inire per sepulcra,
<lb rend="displayNum" n="24" />quo geniale tori ius solveret aestuante nupta,
<lb rend="displayNum" n="25" />luxuriae rabiem tantae cohibet repente Christus, 
<lb rend="displayNum" n="26" />discutit et tenebras de pectore, pellit et furorem,
<lb rend="displayNum" n="27" />inplet amore sui, dat credere, dat pudere facti,
<lb rend="displayNum" n="28" />iamque figura alia est quam quae fuit oris et nitoris:
<lb rend="displayNum" n="29" />exuitur tenui vultus cute, transit in severam,
<lb rend="displayNum" n="30" />deflua caesaries conpescitur ad breves capillos, 
<lb rend="displayNum" n="31" />ipse modesta loqui, spem quaerere, regulam tenere,
<lb rend="displayNum" n="32" />vivere iustitia Christi, penetrare dogma nostrum,
<lb rend="displayNum" n="33" />his igitur meritis dignissimus usque episcopale
<lb rend="displayNum" n="34" />provehitur solium doctor, capit et sedile summum.
<lb rend="displayNum" n="35" />Valerianus opum princeps erat atque Gallienus; 
<lb rend="displayNum" n="36" />constituere simul poenam capitis Deum fatenti.
<lb rend="displayNum" n="37" />milia terrigenum spurcissima iusserant sacrari,
<lb rend="displayNum" n="38" />contra animos populi doctor Cyprianus incitabat,
<lb rend="displayNum" n="39" />ne quis ab egregiae virtutis honore discreparet,
<lb rend="displayNum" n="40" />neu fidei pretium quis sumere degener timeret. 
<lb rend="displayNum" n="41" />esse levem cruciatum, si modo conferas futura,
<lb rend="displayNum" n="42" />quae Deus ipse viris intermina fortibus spopondit;
<lb rend="displayNum" n="43" />merce doloris emi spem luminis et diem perennem,
<lb rend="displayNum" n="44" />omne malum volucri cum tempore transvolare cursim,
<lb rend="displayNum" n="45" />nil grave, quod peragi finis facit et quiete donat. 
<lb rend="displayNum" n="46" />se fore principium pulchrae necis et ducem cruoris,
<pb id="p.332" />
<lb rend="displayNum" n="47" />seque caput gladio submittere, sanguinem dieare;
<lb rend="displayNum" n="48" />qui sociare animam Christo velit, ut eomes sequatur,
<lb rend="displayNum" n="49" />his ubi corda virum Christo calefacta praeparavit,
<lb rend="displayNum" n="50" />ducitur ante alios proconsule perfurente vinetus. 
<lb rend="displayNum" n="51" />antra latent Tyriae Carthaginis abditis reposta,
<lb rend="displayNum" n="52" />conscia tartareae caliginis, abdicata soli.
<lb rend="displayNum" n="53" />clausus in his specubus sanctus Cyprianus et eatena
<lb rend="displayNum" n="54" />nexus utramque manum nomen Patris invocat supremi:
<lb rend="displayNum" n="55" /><q direct="unspecified">omnipotens genitor Christi Deus et creator orbis, 
<lb rend="displayNum" n="56" />Christe parens hominis, quem diligis et vetas perire,
<lb rend="displayNum" n="57" />ille ego, vipereis quem tu bonus oblitum venenis,
<lb rend="displayNum" n="58" />criminibus variis tinctum, miseratus abluisti
<lb rend="displayNum" n="59" />iamque tuus fieri mandas, fio Cyprianus alter
<lb rend="displayNum" n="60" />et novus ex veteri nec iam reus aut noeens, ut ante. 
<lb rend="displayNum" n="61" />si luteum facili charismate pectus expiasti,
<lb rend="displayNum" n="62" />vise libens tenebris ergastula caeca dissipatis,
<lb rend="displayNum" n="63" />eripe corporeo de carcere vinculisque mundi
<lb rend="displayNum" n="64" />hanc animam, liceat fuso tibi sanguine inmolari,
<lb rend="displayNum" n="65" />ne qua ferum reprimat dementia iudicem, tyranni
<lb rend="displayNum" n="66" />neu sciat invidia mitescere, gloriam negare. 
<lb rend="displayNum" n="67" />da quoque ne quis iners sit de grege quem tuum regebam,
<lb rend="displayNum" n="68" />ne cadat inpatiens poenae titubetve quis tuorum,
<lb rend="displayNum" n="69" />incolumem ut numerum reddam tibi debitumque solvam.</q>
<lb rend="displayNum" n="70" />vocibus his Dominum permoverat; influebat inde 
<pb id="p.334" />
<lb rend="displayNum" n="71" />Spiritus in populum Carthaginis, auctor acrioris
<lb rend="displayNum" n="72" />ingenii, stimulis ut pectora subditis calerent
<lb rend="displayNum" n="73" />ad decus egregium discrimine sanguinis petendum,
<lb rend="displayNum" n="74" />non trepidare docens nec cedere nec dolore vinei,
<lb rend="displayNum" n="75" />laudis amore rapi, Christum sapere et fidem tueri. 
<lb rend="displayNum" n="76" />fama refert foveam campi in medio patere iussam,
<lb rend="displayNum" n="77" />calce vaporifera summos prope margines refertam;
<lb rend="displayNum" n="78" />saxa recocta vomunt ignem niveusque pulvis ardet,
<lb rend="displayNum" n="79" />urere tacta potens et mortifer ex odore flatus,
<lb rend="displayNum" n="80" />adpositam memorant aram fovea stetisse summa 
<lb rend="displayNum" n="81" />lege sub hac, salis aut micam, iecur aut suis litarent
<lb rend="displayNum" n="82" />Christicolae, aut mediae sponte inruerent in ima fossae.
<lb rend="displayNum" n="83" />prosiluere alacres cursu rapido simul trecenti,
<lb rend="displayNum" n="84" />gurgite pulvereo mersos liquor aridus voravit
<lb rend="displayNum" n="85" />praeeipitemque globum fundo tenus inplicavit imo.
<lb rend="displayNum" n="86" />corpora candor habet, candor vehit ad superna mentes, 
<lb rend="displayNum" n="87" /><q direct="unspecified">Candida Massa</q> dehinc dici meruit per omne saeclum.
<pb id="p.336" />
<lb rend="displayNum" n="88" />laetior interea iam Thascius ob diem suorum
<lb rend="displayNum" n="89" />sistitur indomiti proconsulis eminus furori,
<lb rend="displayNum" n="90" />edere iussus erat quid viveret: <q direct="unspecified">unicultor,</q> inquit,
<lb rend="displayNum" n="91" /><q direct="unspecified">trado salutiferi mysteria consecrata Christi.</q>
<lb rend="displayNum" n="92" />ille sub haec: <q direct="unspecified">satis est iam criminis, ipse confitetur
<lb rend="displayNum" n="93" />Thascius, ipse Iovis fulmen negat, expedite ferrum,
<lb rend="displayNum" n="94" />carnifices, gladio poenam luat hostis idolorum.</q>
<lb rend="displayNum" n="95" />ille Deo meritas grates agit et canit triumphans. 
<lb rend="displayNum" n="96" />flevit abire virum maesta Africa, quo docente facta est
<lb rend="displayNum" n="97" />cultior, eloquio cuius sibi docta gloriatur;
<lb rend="displayNum" n="98" />mox tumulum lacrimans struxit cineresque consecravit.
<lb rend="displayNum" n="99" />desine flere bonum tantum, tenet ille regna caeli,
<lb rend="displayNum" n="100" />nec minus involitat terris nec ab hoc recedit orbe: 
<lb rend="displayNum" n="101" />disserit, eloquitur, tractat, docet, instruit, prophetat,
<lb rend="displayNum" n="102" />nec Libyae populos tantum regit; exit usque in ortum
<lb rend="displayNum" n="103" />solis et usque obitum, Gallos fovet, inbuit Britannos,
<lb rend="displayNum" n="104" />praesidet Hesperiae, Christum serit ultimis Hiberis,
<lb rend="displayNum" n="105" />denique doctor humi est, idem quoque martyr in supernis, 
<lb rend="displayNum" n="106" />instruit hic homines, illinc pia dona dat patronus.
<pb id="p.338" />
</p></div1></body></text></TEI.2>