<?xml version="1.0" encoding="utf-8"?>
<TEI.2><text><body><div1 type="poem" n="7" org="uniform" sample="complete"><head>Hymnus in honorem Quirini Martyris, Episcopi Ecclesiae Siscianae.</head><p>
<lb rend="displayNum" n="1" />Insignem meriti virum
<lb rend="displayNum" n="2" />Quirinum, placitum Deo,
<lb rend="displayNum" n="3" />urbis moenia Sisciae
<lb rend="displayNum" n="4" />concessum sibi martyrem
<lb rend="displayNum" n="5" />conplexu patrio fovent. 
<lb rend="displayNum" n="6" />hic sub Galerio duce,
<lb rend="displayNum" n="7" />qui tunc Illyricos sinus
<lb rend="displayNum" n="8" />urgebat dicionibus,
<lb rend="displayNum" n="9" />fertur catholicam fidem
<lb rend="displayNum" n="10" />inlustrasse per exitum. 
<lb rend="displayNum" n="11" />non illum gladii rigor,
<lb rend="displayNum" n="12" />non incendia, non ferae
<lb rend="displayNum" n="13" />crudeli interitu necant,
<lb rend="displayNum" n="14" />sed lymphis fluvialibus
<lb rend="displayNum" n="15" />gurges, dum rapit, abluit. 
<lb rend="displayNum" n="16" />nil refert vitreo aequore
<lb rend="displayNum" n="17" />an de flumine sanguinis
<lb rend="displayNum" n="18" />tinguat passio martyrem;
<lb rend="displayNum" n="19" />aeque gloria provenit
<lb rend="displayNum" n="20" />fluctu quolibet uvida. 
<lb rend="displayNum" n="21" />summo pontis ab ardui
<lb rend="displayNum" n="22" />sanctae plebis episcopus
<lb rend="displayNum" n="23" />in praeceps fluvio datur
<lb rend="displayNum" n="24" />suspensum laqueo gerens
<lb rend="displayNum" n="25" />ingentis lapidem molae. 
<lb rend="displayNum" n="26" />deiectum placidissimo
<lb rend="displayNum" n="27" />amnis vertice suscipit
<lb rend="displayNum" n="28" />nec mergi patitur sibi,
<lb rend="displayNum" n="29" />miris vasta natatibus
<pb id="p.216" />
<lb rend="displayNum" n="30" />saxi pondera sustinens. 
<lb rend="displayNum" n="31" />spectant eminus e solo
<lb rend="displayNum" n="32" />doctorem pavidi greges;
<lb rend="displayNum" n="33" />nam Christi populus frequens
<lb rend="displayNum" n="34" />riparum sinuamina
<lb rend="displayNum" n="35" />stipato agmine saepserat. 
<lb rend="displayNum" n="36" />sed Quirinus, ut eminens
<lb rend="displayNum" n="37" />os circumtulit, heu, suos
<lb rend="displayNum" n="38" />exemplo trepidos videt,
<lb rend="displayNum" n="39" />nil ipse proprii memor
<lb rend="displayNum" n="40" />inter stagna periculi. 
<lb rend="displayNum" n="41" />confirmat pia pectora,
<lb rend="displayNum" n="42" />verbis mitificis rogans
<lb rend="displayNum" n="43" />ne quem talia terreant,
<lb rend="displayNum" n="44" />neu constans titubet fides
<lb rend="displayNum" n="45" />aut poenam putet emori. 
<lb rend="displayNum" n="46" />dicentem Agitantibus
<lb rend="displayNum" n="47" />amnis terga vehunt vadis,
<lb rend="displayNum" n="48" />nec substrata profunditas
<lb rend="displayNum" n="49" />saxoque et laqueo et viro
<lb rend="displayNum" n="50" />audet sponte dehiscere. 
<lb rend="displayNum" n="51" />sensit martyr episcopus
<lb rend="displayNum" n="52" />iam partam sibi praeripi
<lb rend="displayNum" n="53" />palmam mortis et exitus,
<lb rend="displayNum" n="54" />ascensumque negarier
<lb rend="displayNum" n="55" />aeterni ad solium Patris. 
<lb rend="displayNum" n="56" /><q direct="unspecified">Iesu cunctipotens,</q> ait,
<lb rend="displayNum" n="57" /><q direct="unspecified">haudquaquam tibi gloria
<lb rend="displayNum" n="58" />haec est insolita aut nova,
<lb rend="displayNum" n="59" />calcare fremitum maris
<lb rend="displayNum" n="60" />prona et flumina sistere. 
<lb rend="displayNum" n="61" />scimus discipulum Petrum,
<lb rend="displayNum" n="62" />cum vestigia tingueret
<lb rend="displayNum" n="63" />mortali trepidus pede,
<pb id="p.218" />
<lb rend="displayNum" n="64" />dextrae subsidio tuae
<lb rend="displayNum" n="65" />subiecisse salum solo. 
<lb rend="displayNum" n="66" />Iordanem quoque novimus
<lb rend="displayNum" n="67" />tortis verticibus vagum,
<lb rend="displayNum" n="68" />dum fertur rapido impetu,
<lb rend="displayNum" n="69" />ad fontem refluis retro
<lb rend="displayNum" n="70" />confugisse meatibus. 
<lb rend="displayNum" n="71" />haec miracula sunt tuae
<lb rend="displayNum" n="72" />virtutis, Domine, ut modo
<lb rend="displayNum" n="73" />suspendar leve praenatans
<lb rend="displayNum" n="74" />summo gurgite fluminis,
<lb rend="displayNum" n="75" />cum collo scopulum traham. 
<lb rend="displayNum" n="76" />iam plenus titulus tui est
<lb rend="displayNum" n="77" />et vis prodita nominis,
<lb rend="displayNum" n="78" />quam gentilis hebet stupor:
<lb rend="displayNum" n="79" />absolvas, precor, optime,
<lb rend="displayNum" n="80" />huius nunc animae moras. 
<lb rend="displayNum" n="81" />quid possis probat amnicus,
<lb rend="displayNum" n="82" />qui vectat silicem, liquor,
<lb rend="displayNum" n="83" />hoc iam quod superest cedo,
<lb rend="displayNum" n="84" />quo nil est pretiosius
<lb rend="displayNum" n="85" />pro te, Christe Deus, mori.</q>
<lb rend="displayNum" n="86" />orantem simul halitus
<lb rend="displayNum" n="87" />et vox deserit et calor;
<lb rend="displayNum" n="88" />scandit spiritus ardua,
<lb rend="displayNum" n="89" />fit pondus grave saxeum,
<lb rend="displayNum" n="90" />corpus suscipiunt aquae. 
</p></div1></body></text></TEI.2>