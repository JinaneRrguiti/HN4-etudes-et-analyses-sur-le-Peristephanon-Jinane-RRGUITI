<?xml version="1.0" encoding="utf-8"?>
<TEI.2><text><body><div1 type="poem" n="11" org="uniform" sample="complete"><head>Ad Valerianum Episcopum de passione Hippolyti Beatissimi Martyris.</head><p>
<lb rend="displayNum" n="1" />Innumeros cineres sanctorum Romula in urbe
<lb rend="displayNum" n="2" />vidimus, o Christi Valeriane sacer,
<lb rend="displayNum" n="3" />incisos tumulis titulos et singula quaeris
<lb rend="displayNum" n="4" />nomina: difficile est ut replicare queam,
<lb rend="displayNum" n="5" />tantos iustorum populos furor inpius hausit, 
<lb rend="displayNum" n="6" />cum coleret patrios Troia Roma deos.
<lb rend="displayNum" n="7" />plurima litterulis signata sepulcra loquuntur
<lb rend="displayNum" n="8" />martyris aut nomen aut epigramma aliquod,
<lb rend="displayNum" n="9" />sunt et muta tamen tacitas claudentia tumbas
<lb rend="displayNum" n="10" />marmora, quae solum significant numerum. 
<lb rend="displayNum" n="11" />quanta virum iaceant congestis corpora acervis
<lb rend="displayNum" n="12" />nosse licet, quorum nomina nulla legas,
<lb rend="displayNum" n="13" />sexaginta illic defossas mole sub una
<lb rend="displayNum" n="14" />reliquias memini me didicisse hominum,
<pb id="p.306" />
<lb rend="displayNum" n="15" />quorum solus habet conperta vocabula Christus, 
<lb rend="displayNum" n="16" />utpote quos propriae iunxit amicitiae,
<lb rend="displayNum" n="17" />haec dum lustro oculis et sicubi forte latentes
<lb rend="displayNum" n="18" />rerum apices veterum per monumenta sequor,
<lb rend="displayNum" n="19" />invenio Hippolytum, qui quondam scisma Novati
<lb rend="displayNum" n="20" />presbyter attigerat nostra sequenda negans, 
<lb rend="displayNum" n="21" />usque ad martyrii provectum insigne tulisse
<lb rend="displayNum" n="22" />lucida sanguinei praemia supplicii,
<lb rend="displayNum" n="23" />nec mirere senem perversi dogmatis olim
<lb rend="displayNum" n="24" />munere ditatum catholicae fidei,
<lb rend="displayNum" n="25" />cum iam vesano victor raperetur ab hoste 
<lb rend="displayNum" n="26" />exultante anima carnis ad exitium,
<lb rend="displayNum" n="27" />plebis amore suae multis comitantibus ibat.
<lb rend="displayNum" n="28" />consultus quaenam secta foret melior,
<lb rend="displayNum" n="29" />respondit: <q direct="unspecified">fugite, o miseri, execranda Novati
<lb rend="displayNum" n="30" />scismata, catholicis reddite vos populis. 
<lb rend="displayNum" n="31" />una fides vigeat, prisco quae condita templo est,
<lb rend="displayNum" n="32" />quam Paulus retinet quamque cathedra Petri,
<lb rend="displayNum" n="33" />quae docui, docuisse piget: venerabile martyr
<lb rend="displayNum" n="34" />cerno, quod a cultu rebar abesse Dei.</q>
<lb rend="displayNum" n="35" />his ubi detorsit laevo de tramite plebem 
<lb rend="displayNum" n="36" />monstravitque sequi qua via dextra vocat,
<lb rend="displayNum" n="37" />seque ducem recti spretis anfractibus idem
<lb rend="displayNum" n="38" />praebuit, erroris qui prius auctor erat,
<lb rend="displayNum" n="39" />sistitur insano rectori Christicolas tunc
<lb rend="displayNum" n="40" />ostia vexanti per Tiberina viros. 
<lb rend="displayNum" n="41" />illo namque die Roma secesserat, ipsos
<pb id="p.308" />
<lb rend="displayNum" n="42" />peste suburbanos ut quateret populos,
<lb rend="displayNum" n="43" />non contentus humum celsae intra moenia Romae
<lb rend="displayNum" n="44" />tinguere iustorum caedibus assiduis.
<lb rend="displayNum" n="45" />Ianiculum cum iam madidum, fora, rostra, Suburam
<lb rend="displayNum" n="46" />cerneret eluvie sanguinis affluere, 
<lb rend="displayNum" n="47" />protulerat rabiem Tyrrheni ad litoris oram
<lb rend="displayNum" n="48" />quaeque loca aequoreus proxima portus habet,
<lb rend="displayNum" n="49" />inter carnifices et constipata sedebat
<lb rend="displayNum" n="50" />officia extructo celsior in solio. 
<lb rend="displayNum" n="51" />discipulos fidei detestandique rebelles
<lb rend="displayNum" n="52" />idolii ardebat dedere perfidiae,
<lb rend="displayNum" n="53" />carcereo crinita situ stare agmina contra
<lb rend="displayNum" n="54" />iusserat horrendis excrucianda modis,
<lb rend="displayNum" n="55" />inde catenarum tractus, hinc lorea flagra 
<lb rend="displayNum" n="56" />stridere, virgarum concrepitare fragor,
<lb rend="displayNum" n="57" />ungula fixa cavis costarum cratibus altos
<lb rend="displayNum" n="58" />pandere secessus et lacerare iecur,
<lb rend="displayNum" n="59" />ac iam lassatis iudex tortoribus ibat
<lb rend="displayNum" n="60" />in furias cassa cognitione fremens, 
<lb rend="displayNum" n="61" />nullus enim Christi ex famulis per tanta repertus
<lb rend="displayNum" n="62" />supplicia, auderet qui vitiare animam,
<lb rend="displayNum" n="63" />inde furens quaesitor ait: <q direct="unspecified">iam, tortor, ab unco
<lb rend="displayNum" n="64" />desine; si vana est quaestio, morte agito,
<lb rend="displayNum" n="65" />huic abscide caput, crux istum tollat in auras 
<lb rend="displayNum" n="66" />viventesque oculos offerat alitibus,
<lb rend="displayNum" n="67" />hos rape praecipites et vinctos conice in ignem,
<lb rend="displayNum" n="68" />sit pyra quae multos devoret una reos.
<lb rend="displayNum" n="69" />en tibi quos properes rimosae inponere cumbae,
<lb rend="displayNum" n="70" />pellere et in medii stagna profunda freti. 
<lb rend="displayNum" n="71" />quos ubi susceptos rabidum male suta per aequor
<lb rend="displayNum" n="72" />vexerit et tumidis caesa labarit aquis,
<pb id="p.310" />
<lb rend="displayNum" n="73" />dissociata putrem laxent tabulata carinam
<lb rend="displayNum" n="74" />conceptumque bibant undique naufragium,
<lb rend="displayNum" n="75" />squamea caenoso praestabit ventre sepulcrum 
<lb rend="displayNum" n="76" />belua consumptis cruda cadaveribus.</q>
<lb rend="displayNum" n="77" />haec persultanti celsum subito ante tribunal
<lb rend="displayNum" n="78" />offertur senior nexibus inplicitus.
<lb rend="displayNum" n="79" />stipati circum iuvenes clamore ferebant
<lb rend="displayNum" n="80" />ipsum Christicolis esse caput populis: 
<lb rend="displayNum" n="81" />si foret extinctum propere caput, omnia vulgi
<lb rend="displayNum" n="82" />pectora Romanis sponte sacranda deis.
<lb rend="displayNum" n="83" />insolitum leti poscunt genus et nova poenae
<lb rend="displayNum" n="84" />inventa, exemplo quo trepident alii.
<lb rend="displayNum" n="85" />ille supinata residens cervice: <q direct="unspecified">quis,</q> inquit, 
<lb rend="displayNum" n="86" /><q direct="unspecified">dicitur?</q> adfirmant dicier Hippolytum.
<lb rend="displayNum" n="87" /><q direct="unspecified">ergo sit Hippolytus, quatiat turbetque iugales,
<lb rend="displayNum" n="88" />intereatque feris dilaceratus equis.</q>
<lb rend="displayNum" n="89" />vix haec ille, duo cogunt animalia freni
<lb rend="displayNum" n="90" />ignara insueto subdere colla iugo, 
<lb rend="displayNum" n="91" />non stabulis blandive manu palpata magistri
<lb rend="displayNum" n="92" />imperiumque equitis ante subacta pati,
<lb rend="displayNum" n="93" />sed campestre vago nuper pecus e grege captum,
<lb rend="displayNum" n="94" />quod pavor indomito corde ferinus agit.
<lb rend="displayNum" n="95" />iamque reluctantes sociarant vincula bigas, 
<lb rend="displayNum" n="96" />oraque discordi foedere nexuerant.
<lb rend="displayNum" n="97" />temonis vice funis inest, qui terga duorum
<lb rend="displayNum" n="98" />dividit et medius tangit utrumque latus,
<lb rend="displayNum" n="99" />deque iugo in longum se post vestigia retro
<lb rend="displayNum" n="100" />protendens trahitur, transit et ima pedum. 
<pb id="p.312" />
<lb rend="displayNum" n="101" />huius ad extremum, sequitur qua pulvere summo
<lb rend="displayNum" n="102" />cornipedum refugas orbita trita vias,
<lb rend="displayNum" n="103" />crura viri innectit laqueus nodoque tenaci
<lb rend="displayNum" n="104" />adstringit plantas cumque rudente ligat,
<lb rend="displayNum" n="105" />postquam conposito satis instruxere paratu 
<lb rend="displayNum" n="106" />martyris ad poenam verbera, vincla, feras,
<lb rend="displayNum" n="107" />instigant subitis clamoribus atque flagellis,
<lb rend="displayNum" n="108" />iliaque infestis perfodiunt stimulis,
<lb rend="displayNum" n="109" />ultima vox audita senis venerabilis haec est:
<lb rend="displayNum" n="110" /><q direct="unspecified">hi rapiant artus, tu rape, Christe, animam.</q>
<lb rend="displayNum" n="111" />prorumpunt alacres caecoque errore feruntur,
<lb rend="displayNum" n="112" />qua sonus atque tremor, qua furor exagitant.
<lb rend="displayNum" n="113" />incendit feritas, rapit impetus et fragor urget,
<lb rend="displayNum" n="114" />nec cursus volucer mobile sentit onus.
<lb rend="displayNum" n="115" />per silvas, per saxa ruunt, non ripa retardat 
<lb rend="displayNum" n="116" />fluminis aut torrens oppositus cohibet,
<lb rend="displayNum" n="117" />prosternunt saepes et cuncta obstacula rumpunt,
<lb rend="displayNum" n="118" />prona, fragosa petunt, ardua transibunt,
<lb rend="displayNum" n="119" />scissa minutatim labefacto corpore frusta
<lb rend="displayNum" n="120" />carpit spinigeris stirpibus hirtus ager. 
<lb rend="displayNum" n="121" />pars summis pendet scopulis, pars sentibus haeret,
<lb rend="displayNum" n="122" />parte rubent frondes, parte madescit humus,
<lb rend="displayNum" n="123" />exemplar sceleris paries habet inlitus, in quo
<lb rend="displayNum" n="124" />multicolor fucus digerit omne nefas,
<lb rend="displayNum" n="125" />picta super tumulum species liquidis viget umbris
<lb rend="displayNum" n="126" />effigians fracti membra cruenta viri. 
<lb rend="displayNum" n="127" />rorantes saxorum apices vidi, optime papa,
<lb rend="displayNum" n="128" />purpureasque notas vepribus inpositas.
<pb id="p.314" />
<lb rend="displayNum" n="129" />docta manus virides imitando effingere dumos
<lb rend="displayNum" n="130" />luserat e minio russeolam saniem. 
<lb rend="displayNum" n="131" />cernere erat ruptis conpagibus ordine nullo
<lb rend="displayNum" n="132" />membra per incertos sparsa iacere situs,
<lb rend="displayNum" n="133" />addiderat caros gressu lacrimisque sequentes,
<lb rend="displayNum" n="134" />devia quo fractum semita monstrat iter.
<lb rend="displayNum" n="135" />maerore attoniti atque oculis rimantibus ibant, 
<lb rend="displayNum" n="136" />inplebantque sinus visceribus laceris.
<lb rend="displayNum" n="137" />ille caput niveum conplectitur ac reverendam
<lb rend="displayNum" n="138" />canitiem molli confovet in gremio;
<lb rend="displayNum" n="139" />hic umeros truncasque manus et bracchia et ulnas
<lb rend="displayNum" n="140" />et genua et crurum fragmina nuda legit. 
<lb rend="displayNum" n="141" />palliolis etiam bibulae siccantur harenae,
<lb rend="displayNum" n="142" />ne quis in infecto pulvere ros maneat,
<lb rend="displayNum" n="143" />si quis et in sudibus recalenti aspergine sanguis
<lb rend="displayNum" n="144" />insidet, hunc omnem spongia pressa rapit,
<lb rend="displayNum" n="145" />nec iam densa sacro quidquam de corpore silva 
<lb rend="displayNum" n="146" />obtinet aut plenis fraudat ab exequiis,
<lb rend="displayNum" n="147" />cumque recensetis constaret partibus ille
<lb rend="displayNum" n="148" />corporis integri qui fuerat numerus,
<lb rend="displayNum" n="149" />nec purgata aliquid deberent avia toto
<lb rend="displayNum" n="150" />ex homine extersis frondibus et scopulis, 
<lb rend="displayNum" n="151" />metando eligitur tumulo locus: ostia linquunt,
<lb rend="displayNum" n="152" />Roma placet, sanctos quae teneat cineres,
<lb rend="displayNum" n="153" />haud procul extremo culta ad pomeria vallo
<lb rend="displayNum" n="154" />mersa latebrosis crypta patet foveis:
<lb rend="displayNum" n="155" />huius in occultum gradibus via prona reflexis 
<lb rend="displayNum" n="156" />ire per anfractus luce latente docet,
<lb rend="displayNum" n="157" />primas namque fores summo tenus intrat hiatu
<pb id="p.316" />
<lb rend="displayNum" n="158" />inlustratque dies limina vestibuli,
<lb rend="displayNum" n="159" />inde ubi progressu facili nigrescere visa est
<lb rend="displayNum" n="160" />nox obscura loci per specus ambiguum, 
<lb rend="displayNum" n="161" />occurrunt celsis 1 inmissa foramina tectis,
<lb rend="displayNum" n="162" />quae iaciant claros antra super radios,
<lb rend="displayNum" n="163" />quamlibet ancipites texant hinc inde recessus
<lb rend="displayNum" n="164" />arta sub umbrosis atria porticibus,
<lb rend="displayNum" n="165" />at tamen excisi subter cava viscera montis 
<lb rend="displayNum" n="166" />crebra terebrato fornice lux penetrat,
<lb rend="displayNum" n="167" />sic datur absentis per subterranea solis
<lb rend="displayNum" n="168" />cernere fulgorem luminibusque frui.
<lb rend="displayNum" n="169" />talibus Hippolyti corpus mandatur opertis,
<lb rend="displayNum" n="170" />propter ubi adposita est ara dicata Deo. 
<lb rend="displayNum" n="171" />illa sacramenti donatrix mensa eademque
<lb rend="displayNum" n="172" />custos fida sui martyris adposita
<lb rend="displayNum" n="173" />servat ad aeterni spem vindicis ossa sepulcro,
<lb rend="displayNum" n="174" />pascit item sanctis Tibricolas dapibus,
<lb rend="displayNum" n="175" />mira loci pietas et prompta precantibus ara 
<lb rend="displayNum" n="176" />spes hominum placida prosperitate iuvat,
<lb rend="displayNum" n="177" />hic corruptelis animique et corporis aeger
<lb rend="displayNum" n="178" />oravi quotiens stratus, opem merui,
<lb rend="displayNum" n="179" />quod Iactor reditu, quod te, venerande sacerdos,
<lb rend="displayNum" n="180" />conplecti licitum est, scribo quod haec eadem, 
<lb rend="displayNum" n="181" />Hippolyto scio me debere, Deus cui Christus
<lb rend="displayNum" n="182" />posse dedit, quod quis postulet, adnuere,
<lb rend="displayNum" n="183" />ipsa, illas animae exuvias quae continet intus,
<lb rend="displayNum" n="184" />aedicula argento fulgurat ex solido,
<lb rend="displayNum" n="185" />praefixit tabulas dives manus aequore levi 
<lb rend="displayNum" n="186" />candentes, recavum quale nitet speculum,
<lb rend="displayNum" n="187" />nec Pariis contenta aditus obducere saxis
<pb id="p.318" />
<lb rend="displayNum" n="188" />addidit ornando clara talenta operi,
<lb rend="displayNum" n="189" />mane salutatum concurritur: omnis adorat
<lb rend="displayNum" n="190" />pubis; eunt, redeunt solis ad usque obitum. 
<lb rend="displayNum" n="191" />conglobat in cuneum Latios simul ac peregrinos
<lb rend="displayNum" n="192" />permixtim populos religionis amor.
<lb rend="displayNum" n="193" />oscula perspicuo figunt inpressa metallo,
<lb rend="displayNum" n="194" />balsama defundunt, fletibus ora rigant.
<lb rend="displayNum" n="195" />iam cum se renovat decursis mensibus annus 
<lb rend="displayNum" n="196" />natalemque diem passio festa refert,
<lb rend="displayNum" n="197" />quanta putas studiis certantibus agmina cogi,
<lb rend="displayNum" n="198" />quaeve celebrando vota coire Deo?
<lb rend="displayNum" n="199" />urbs augusta suos vomit effunditque Quirites,
<lb rend="displayNum" n="200" />una et patricios ambitione pari 
<lb rend="displayNum" n="201" />confundit plebeia phalanx umbonibus aequis
<lb rend="displayNum" n="202" />discrimen procerum praecipitante fide.
<lb rend="displayNum" n="203" />nec minus Albanis acies se candida portis
<lb rend="displayNum" n="204" />explicat et longis ducitur ordinibus,
<lb rend="displayNum" n="205" />exultant fremitus variarum hinc inde viarum, 
<lb rend="displayNum" n="206" />indigena et Picens plebs et Etrusca venit,
<lb rend="displayNum" n="207" />concurrit Samnitis atrox, habitator et altae
<lb rend="displayNum" n="208" />Campanus Capuae, iamque Nolanus adest,
<lb rend="displayNum" n="209" />quisque sua laetus cum coniuge dulcibus et cum
<lb rend="displayNum" n="210" />pigneribus rapidum carpere gestit iter. 
<lb rend="displayNum" n="211" />vix capiunt patuli populorum gaudia campi, 
<lb rend="displayNum" n="212" />haeret et in magnis densa cohors spatiis,
<lb rend="displayNum" n="213" />angustum tantis illud specus esse catervis
<lb rend="displayNum" n="214" />haud dubium est, ampla fauce licet pateat,
<lb rend="displayNum" n="215" />stat sed iuxta aliud, quod tanta frequentia templum
<lb rend="displayNum" n="216" />tunc adeat cultu nobile regifico, 
<lb rend="displayNum" n="217" />parietibus celsum sublimibus atque superba
<pb id="p.320" />
<lb rend="displayNum" n="218" />maiestate potens muneribusque opulens.
<lb rend="displayNum" n="219" />ordo columnarum geminus laquearia tecti
<lb rend="displayNum" n="220" />sustinet auratis suppositus trabibus. 
<lb rend="displayNum" n="221" />adduntur graciles tecto breviore recessus,
<lb rend="displayNum" n="222" />qui laterum seriem iugiter exsinuent.
<lb rend="displayNum" n="223" />at medios aperit tractus via latior alti
<lb rend="displayNum" n="224" />culminis exsurgens editiore apice.
<lb rend="displayNum" n="225" />fronte sub adversa gradibus sublime tribunal 
<lb rend="displayNum" n="226" />tollitur, antistes praedicat unde Deum.
<lb rend="displayNum" n="227" />plena laborantes aegre domus accipit undas,
<lb rend="displayNum" n="228" />artaque confertis aestuat in foribus,
<lb rend="displayNum" n="229" />maternum pandens gremium, quo condat alumnos
<lb rend="displayNum" n="230" />ac foveat fetos adcumulata sinus. 
<lb rend="displayNum" n="231" />si bene commemini, colit hunc pulcherrima Roma
<lb rend="displayNum" n="232" />Idibus Augusti mensis, ut ipsa vocat
<lb rend="displayNum" n="233" />prisco more diem, quem te quoque, sancte magister,
<lb rend="displayNum" n="234" />annua festa inter dinumerare velim,
<lb rend="displayNum" n="235" />crede, salutigeros feret hic venerantibus ortus 
<lb rend="displayNum" n="236" />lucis honoratae praemia restituens,
<lb rend="displayNum" n="237" />inter sollemnes Cypriani vel Chelidoni
<lb rend="displayNum" n="238" />Eulaliaeque dies currat et iste tibi.
<lb rend="displayNum" n="239" />sic te pro populo, cuius tibi credita vita est,
<lb rend="displayNum" n="240" />orantem Christus audiat omnipotens; 
<lb rend="displayNum" n="241" />sic tibi de pleno lupus excludatur ovili,
<lb rend="displayNum" n="242" />agna nec ulla tuum capta gregem minuat;
<lb rend="displayNum" n="243" />sic me gramineo remanentem denique campo
<pb id="p.322" />
<lb rend="displayNum" n="244" />sedulus aegrotum pastor ovem referas;
<lb rend="displayNum" n="245" />sic, cum lacteolis caulas conpleveris agnis, 
<lb rend="displayNum" n="246" />raptus et ipse sacro sis comes Hippolyto.
</p></div1></body></text></TEI.2>