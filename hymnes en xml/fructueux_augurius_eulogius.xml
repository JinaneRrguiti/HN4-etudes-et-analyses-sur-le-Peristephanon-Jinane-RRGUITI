<?xml version="1.0" encoding="utf-8"?>
<TEI.2><text><body><div1 type="poem" n="6" org="uniform" sample="complete"><head>Hymnus in honorem Beatissimorum Martyrum Fructuosi Episcopi Ecclesiae Tarraconensis, et Augurii et Eulogii Diaconorum.</head><p>
<lb rend="displayNum" n="1" />Felix Tarraco, Fructuose, vestris
<lb rend="displayNum" n="2" />attollit caput ignibus coruscum
<lb rend="displayNum" n="3" />Levitis geminis procul relucens.
<pb id="p.204" />
<lb rend="displayNum" n="4" />Hispanos Deus aspicit benignus,
<lb rend="displayNum" n="5" />arcem quandoquidem potens Hiberam 
<lb rend="displayNum" n="6" />trino martyre Trinitas coronat.
<lb rend="displayNum" n="7" />ardens Augurius capessit aethram,
<lb rend="displayNum" n="8" />nec non Eulogius simul supernum 1
<lb rend="displayNum" n="9" />Christi lucidus ad sedile tendit.
<lb rend="displayNum" n="10" />dux et praevius et magister illis 
<lb rend="displayNum" n="11" />ad tantum decus ex episcopali
<lb rend="displayNum" n="12" />clarus nomine Fructuosus ibat,
<lb rend="displayNum" n="13" />accitus quia praesidis repente
<lb rend="displayNum" n="14" />iussu venerat ad forum sacerdos
<lb rend="displayNum" n="15" />Levitis comitantibus duobus. 
<lb rend="displayNum" n="16" />inde ad carceream viros catenam
<lb rend="displayNum" n="17" />pastus sanguine carnifex trahebat;
<lb rend="displayNum" n="18" />gaudet currere Fructuosus ultro.
<lb rend="displayNum" n="19" />ac, ne quis socios timor feriret,
<lb rend="displayNum" n="20" />praeceptor vehemens eundo firmat 
<lb rend="displayNum" n="21" />incenditque fidem calore Christi.
<lb rend="displayNum" n="22" /><q direct="unspecified">mecum state, viri. vocat cruentus
<lb rend="displayNum" n="23" />ad poenam coluber Dei ministros;
<lb rend="displayNum" n="24" />ne mors terreat; est parata palma.
<lb rend="displayNum" n="25" />carcer Christicolis gradus coronae est, 
<lb rend="displayNum" n="26" />carcer provehit ad superna caeli,
<lb rend="displayNum" n="27" />carcer conciliat Deum beatis.</q>
<lb rend="displayNum" n="28" />his dictis adeunt specum reorum,
<lb rend="displayNum" n="29" />exercent ibi mysticum lavacrum,
<lb rend="displayNum" n="30" />et purgamen aquae stupent tenebrae. 
<lb rend="displayNum" n="31" />sex hic continuis latent diebus,
<lb rend="displayNum" n="32" />tandem stant trucis ad tribunal hostis:
<lb rend="displayNum" n="33" />fratres tergeminos tremunt catastae.
<lb rend="displayNum" n="34" />iudex Aemilianus inminebat
<lb rend="displayNum" n="35" />atrox, turbidus, insolens, profanus; 
<lb rend="displayNum" n="36" />aras daemonicas coli iubebat.
<lb rend="displayNum" n="37" /><q direct="unspecified">tu, qui doctor,</q> ait, <q direct="unspecified">seris novellum
<pb id="p.206" />
<lb rend="displayNum" n="38" />commenti genus, ut leves puellae
<lb rend="displayNum" n="39" />lucos destituant, Iovem relinquant,
<lb rend="displayNum" n="40" />damnes, si sapias, anile dogma. 
<lb rend="displayNum" n="41" />iussum est Caesaris ore Gallieni,
<lb rend="displayNum" n="42" />quod princeps colit, ut colamus omnes.</q>
<lb rend="displayNum" n="43" />haec fanti placidus refert sacerdos:
<lb rend="displayNum" n="44" /><q direct="unspecified">aeternum colo principem dierum,
<lb rend="displayNum" n="45" />factorem dominumque Gallieni, 
<lb rend="displayNum" n="46" />et Christum Patre prosatum perenni,
<lb rend="displayNum" n="47" />cuius sum famulus gregisque pastor.</q>
<lb rend="displayNum" n="48" />subridens ait ille: <q direct="unspecified">iam fuisti.</q>
<lb rend="displayNum" n="49" />nec differt furor aut refrenat iram,
<lb rend="displayNum" n="50" />saevis destinat ignibus cremandos. 
<lb rend="displayNum" n="51" />exultant prohibentque flere vulgum.
<lb rend="displayNum" n="52" />quosdam de populo videt sacerdos
<lb rend="displayNum" n="53" />libandum sibi poculum offerentes:
<lb rend="displayNum" n="54" /><q direct="unspecified">ieiunamus,</q> ait; <q direct="unspecified">recuso potum:
<lb rend="displayNum" n="55" />nondum nona diem resignat hora; 
<lb rend="displayNum" n="56" />numquam eonviolabo ius dicatum,
<lb rend="displayNum" n="57" />nec mors ipsa meum sacrum resolvet.
<lb rend="displayNum" n="58" />sic Christus sitiens crucis sub hora
<lb rend="displayNum" n="59" />oblatum sibi poculum recusans
<lb rend="displayNum" n="60" />nec libare volens sitim peregit.</q>
<lb rend="displayNum" n="61" />intrant interea locum rotunda
<lb rend="displayNum" n="62" />conclusum cavea, madens ferarum
<lb rend="displayNum" n="63" />multo sanguine quem furor frequentat,
<lb rend="displayNum" n="64" />cum spectacula perstrepunt cruenta
<lb rend="displayNum" n="65" />ac vilis gladiator ense duro 
<lb rend="displayNum" n="66" />percussus cadit et fremit voluptas.
<lb rend="displayNum" n="67" />hic flammante pyra niger minister
<pb id="p.208" />
<lb rend="displayNum" n="68" />ardens supplicium parare iussus
<lb rend="displayNum" n="69" />construxit facibus rogum supremis,
<lb rend="displayNum" n="70" />qui, dum corpora concremanda 1 solvit, 
<lb rend="displayNum" n="71" />ferventes animas amore lucis
<lb rend="displayNum" n="72" />fracto carceris expediret antro.
<lb rend="displayNum" n="73" />certant officiis pii sodales:
<lb rend="displayNum" n="74" />plantis calciamenta dissolutis
<lb rend="displayNum" n="75" />pronus detrahere studebat unus, 
<lb rend="displayNum" n="76" />sed sanctus vetat ora Fructuosus
<lb rend="displayNum" n="77" />inclinata premi: <q direct="unspecified">facessite,</q> inquit,
<lb rend="displayNum" n="78" /><q direct="unspecified">nec nostram gravet obsequella mortem.
<lb rend="displayNum" n="79" />atquin ipse meos pedes resolvam,
<lb rend="displayNum" n="80" />ne vestigia praepedita vinclis 
<lb rend="displayNum" n="81" />tardis gressibus inruant in ignem.
<lb rend="displayNum" n="82" />cur lamenta rigant genas madentes?
<lb rend="displayNum" n="83" />cur vestri memor ut fiam rogatis?
<lb rend="displayNum" n="84" />cunctis pro populis rogabo Christum.</q>
<lb rend="displayNum" n="85" />vix haec ediderat, relaxat ipse 
<lb rend="displayNum" n="86" />indumenta pedum, velut Moyses
<lb rend="displayNum" n="87" />quondam fecerat ad rubum propinquans.
<lb rend="displayNum" n="88" />non calcare sacram cremationem
<lb rend="displayNum" n="89" />aut adstare Deo prius licebat
<lb rend="displayNum" n="90" />quam vestigia pura Agerentur. 
<lb rend="displayNum" n="91" />stabat calce mera: resultat ecce
<lb rend="displayNum" n="92" />caelo spiritus et serit loquellam,
<lb rend="displayNum" n="93" />quae cunctos tremefecit audientes:
<lb rend="displayNum" n="94" /><q direct="unspecified">non est, credite, poena quam videtis,
<lb rend="displayNum" n="95" />quae puncto tenui citata transit, 
<lb rend="displayNum" n="96" />nec vitam rapit illa, sed reformat.
<lb rend="displayNum" n="97" />felices animae, quibus per ignem
<lb rend="displayNum" n="98" />celsa scandere contigit Tonantis,
<lb rend="displayNum" n="99" />quas olim fugiet perennis ignis.</q>
<lb rend="displayNum" n="100" />haec inter rapidis focos crepantes 
<lb rend="displayNum" n="101" />intrant passibus et minantur ipsis
<pb id="p.210" />
<lb rend="displayNum" n="102" />flammarum trepidantibus caminis.
<lb rend="displayNum" n="103" />nexus denique, qui manus retrorsus
<lb rend="displayNum" n="104" />in tergum revocaverant revinctas,
<lb rend="displayNum" n="105" />intacta cute decidunt adusti. 
<lb rend="displayNum" n="106" />non ausa est cohibere poena palmas
<lb rend="displayNum" n="107" />in morem crucis ad Patrem levandas;
<lb rend="displayNum" n="108" />solvit bracchia, quae Deum precentur.
<lb rend="displayNum" n="109" />priscorum specimen trium putares,
<lb rend="displayNum" n="110" />quos olim Babylonicum per ignem 
<lb rend="displayNum" n="111" />cantantes stupuit tremens tyrannus.
<lb rend="displayNum" n="112" />illis sed pia flamma tunc pepercit
<lb rend="displayNum" n="113" />nondum tempore passionis apto,
<lb rend="displayNum" n="114" />nec mortis decus inchoante Christo.
<lb rend="displayNum" n="115" />hos cum defugeret vaporus ardor, 
<lb rend="displayNum" n="116" />orant ut celer ignis advolaret
<lb rend="displayNum" n="117" />et finem daret anxiis periclis.
<lb rend="displayNum" n="118" />exorata suos obire tandem
<lb rend="displayNum" n="119" />maiestas famulos iubet caducis
<lb rend="displayNum" n="120" />missos corporibus sibique reddi. 
<lb rend="displayNum" n="121" />vidit praesidis ex domo satelles
<lb rend="displayNum" n="122" />caelum martyribus patere apertum
<lb rend="displayNum" n="123" />insignesque viros per astra ferri.
<lb rend="displayNum" n="124" />quin et filiolae monens erili
<lb rend="displayNum" n="125" />ostendit sceleris notam paterni, 
<lb rend="displayNum" n="126" />caelo vivere quos forum peremit.
<lb rend="displayNum" n="127" />haec tum virginitas palam videre
<lb rend="displayNum" n="128" />per sudum meruit parente caeco,
<lb rend="displayNum" n="129" />ut crimen domini domus timeret.
<lb rend="displayNum" n="130" />tum de corporibus sacris favillae 
<lb rend="displayNum" n="131" />et perfusa mero leguntur ossa,
<pb id="p.212" />
<lb rend="displayNum" n="132" />quae raptim sibi quisque vindicabat.
<lb rend="displayNum" n="133" />fratrum tantus amor domum referre
<lb rend="displayNum" n="134" />sanctorum cinerum dicata dona
<lb rend="displayNum" n="135" />aut gestare sinu fidele pignus. 
<lb rend="displayNum" n="136" />sed ne reliquias resuscitandas
<lb rend="displayNum" n="137" />et mox cum domino simul futuras
<lb rend="displayNum" n="138" />discretis loca dividant sepulcris,
<lb rend="displayNum" n="139" />cernuntur niveis stolis amicti,
<lb rend="displayNum" n="140" />mandant restitui cavoque claudi 
<lb rend="displayNum" n="141" />mixtim marmore pulverem sacrandum.
<lb rend="displayNum" n="142" />o triplex honor, o triforme culmen,
<lb rend="displayNum" n="143" />quo nostrae caput excitatur urbis,
<lb rend="displayNum" n="144" />cunctis urbibus eminens Hiberis!
<lb rend="displayNum" n="145" />exultare tribus libet patronis, 
<lb rend="displayNum" n="146" />quorum praesidio fovemur omnes
<lb rend="displayNum" n="147" />terrarum populi Pyrenearum.
<lb rend="displayNum" n="148" />circumstet chorus ex utroque sexu;
<lb rend="displayNum" n="149" />heros, virgo, puer, senex, anulla,
<lb rend="displayNum" n="150" />vestrum psallite rite Fructuosum. 
<lb rend="displayNum" n="151" />laudans Augurium resultet hymnus
<lb rend="displayNum" n="152" />mixtis Eulogium modis coaequans;
<lb rend="displayNum" n="153" />reddamus paribus pares camenas.
<lb rend="displayNum" n="154" />hinc aurata sonent in arce tecta,
<lb rend="displayNum" n="155" />blandum litoris extet inde murmur, 
<lb rend="displayNum" n="156" />et carmen freta feriata pangant.
<lb rend="displayNum" n="157" />olim tempus erit ruente mundo,
<lb rend="displayNum" n="158" />cum te, Tarraco, Fructuosus acri
<lb rend="displayNum" n="159" />solvet supplicio tegens ab igni.
<lb rend="displayNum" n="160" />fors dignabitur et meis medellam 
<lb rend="displayNum" n="161" />tormentis dare prosperante Christo,
<lb rend="displayNum" n="162" />dulces hendecasyllabos revolvens.
<pb id="p.214" />
</p></div1></body></text></TEI.2>