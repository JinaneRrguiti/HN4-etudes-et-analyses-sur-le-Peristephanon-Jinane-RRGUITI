<?xml version="1.0" encoding="utf-8"?>
<TEI.2><text><body><div1 type="poem" n="2" org="uniform" sample="complete"><head>Hymnus in honorem Passionis Laurentii Beatissimi Martyris.</head><p>
<lb rend="displayNum" n="1" />Antiqua fanorum parens,
<lb rend="displayNum" n="2" />iam Roma Christo dedita,
<lb rend="displayNum" n="3" />Laurentio victrix duce
<lb rend="displayNum" n="4" />ritum triumphas barbarum.
<lb rend="displayNum" n="5" />reges superbos viceras 
<lb rend="displayNum" n="6" />populosque frenis presseras,
<lb rend="displayNum" n="7" />nunc monstruosis idolis
<lb rend="displayNum" n="8" />inponis imperii iugum.
<lb rend="displayNum" n="9" />haec sola derat gloria
<lb rend="displayNum" n="10" />urbis togatae insignibus, 
<lb rend="displayNum" n="11" />feritate capta gentium
<lb rend="displayNum" n="12" />domaret ut spurcum Iovem,
<lb rend="displayNum" n="13" />non turbulentis viribus
<lb rend="displayNum" n="14" />Cossi, Camilli aut Caesaris,
<lb rend="displayNum" n="15" />sed martyris Laurentii 
<lb rend="displayNum" n="16" />non incruento proelio.
<lb rend="displayNum" n="17" />armata pugnavit fides,
<lb rend="displayNum" n="18" />proprii cruoris prodiga;
<lb rend="displayNum" n="19" />nam morte mortem diruit,
<lb rend="displayNum" n="20" />ac semet inpendit sibi. 
<lb rend="displayNum" n="21" />fore hoc sacerdos dixerat
<lb rend="displayNum" n="22" />iam Xystus adfixus cruci,
<pb id="p.110" />
<lb rend="displayNum" n="23" />Laurentium flentem videns
<lb rend="displayNum" n="24" />crucis sub ipso stipite:
<lb rend="displayNum" n="25" /><q direct="unspecified">desiste discessu meo 
<lb rend="displayNum" n="26" />fletum dolenter fundere!
<lb rend="displayNum" n="27" />praecedo, frater; tu quoque
<lb rend="displayNum" n="28" />post hoc sequeris triduum.</q>
<lb rend="displayNum" n="29" />extrema vox episcopi
<lb rend="displayNum" n="30" />praenuntiatrix gloriae 
<lb rend="displayNum" n="31" />nihil fefellit: nam dies
<lb rend="displayNum" n="32" />praedicta palmam praetulit. 1
<lb rend="displayNum" n="33" />qua voce, quantis laudibus
<lb rend="displayNum" n="34" />celebrabo mortis ordinem?
<lb rend="displayNum" n="35" />quo passionem carmine 
<lb rend="displayNum" n="36" />digne retexens concinam?
<lb rend="displayNum" n="37" />hic primus e septem viris
<lb rend="displayNum" n="38" />qui stant ad aram proximi,
<lb rend="displayNum" n="39" />Levita sublimis gradu
<lb rend="displayNum" n="40" />et ceteris praestantior, 
<lb rend="displayNum" n="41" />claustris sacrorum praeerat,
<lb rend="displayNum" n="42" />caelestis arcanum domus
<lb rend="displayNum" n="43" />fidis gubernans clavibus
<lb rend="displayNum" n="44" />votasque dispensans opes.
<lb rend="displayNum" n="45" />versat famem pecuniae 
<lb rend="displayNum" n="46" />praefectus urbi 2 regiae,
<lb rend="displayNum" n="47" />minister insani ducis,
<lb rend="displayNum" n="48" />exactor auri et sanguinis,
<lb rend="displayNum" n="49" />qua vi latentes cruat
<lb rend="displayNum" n="50" />nummos, operta existimans 
<lb rend="displayNum" n="51" />talenta sub sacrariis
<lb rend="displayNum" n="52" />cumulosque congestos tegi.
<lb rend="displayNum" n="53" />Laurentium sisti iubet,
<lb rend="displayNum" n="54" />exquirit arcam ditibus
<lb rend="displayNum" n="55" />massis refertam et fulgidae 
<lb rend="displayNum" n="56" />montes monetae conditos.
<pb id="p.112" />
<lb rend="displayNum" n="57" /><q direct="unspecified">soletis,</q> inquit, <q direct="unspecified">conqueri
<lb rend="displayNum" n="58" />saevire nos iusto amplius,
<lb rend="displayNum" n="59" />cum Christiana corpora
<lb rend="displayNum" n="60" />plus quam cruente scindimus. 
<lb rend="displayNum" n="61" />abest atrocioribus
<lb rend="displayNum" n="62" />censura fervens motibus;
<lb rend="displayNum" n="63" />blande et quiete efflagito
<lb rend="displayNum" n="64" />quod sponte obire debeas.
<lb rend="displayNum" n="65" />hunc esse vestris orgiis 
<lb rend="displayNum" n="66" />moremque et artem proditum est,
<lb rend="displayNum" n="67" />hanc disciplinam foederis,
<lb rend="displayNum" n="68" />libent ut auro antistites.
<lb rend="displayNum" n="69" />argenteis scyphis ferunt
<lb rend="displayNum" n="70" />fumare sacrum sanguinem, 
<lb rend="displayNum" n="71" />auroque nocturnis sacris
<lb rend="displayNum" n="72" />adstare fixos cereos.
<lb rend="displayNum" n="73" />tum summa cura est fratribus,
<lb rend="displayNum" n="74" />ut sermo testatur loquax,
<lb rend="displayNum" n="75" />offerre fundis venditis 
<lb rend="displayNum" n="76" />sestertiorum milia.
<lb rend="displayNum" n="77" />addicta avorum praedia
<lb rend="displayNum" n="78" />foedis sub auctionibus
<lb rend="displayNum" n="79" />successor exheres gemit
<lb rend="displayNum" n="80" />sanctis egens parentibus. 
<lb rend="displayNum" n="81" />haec occuluntur abditis
<lb rend="displayNum" n="82" />ecclesiarum in angulis,
<lb rend="displayNum" n="83" />et summa pietas creditur
<lb rend="displayNum" n="84" />nudare dulces liberos.
<lb rend="displayNum" n="85" />deprome thesauros, malis 
<lb rend="displayNum" n="86" />suadendo quos praestrigiis
<lb rend="displayNum" n="87" />exaggeratos obtines,
<lb rend="displayNum" n="88" />nigrante quos claudis specu.
<lb rend="displayNum" n="89" />hoc poscit usus publicus,
<lb rend="displayNum" n="90" />hoc fiscus, hoc aerarium, 
<pb id="p.114" />
<lb rend="displayNum" n="91" />ut dedita stipendiis 
<lb rend="displayNum" n="92" />ducem iuvet pecunia.
<lb rend="displayNum" n="93" />sic dogma vestrum est, audio:
<lb rend="displayNum" n="94" />suum quibusque reddito.
<lb rend="displayNum" n="95" />en Caesar agnoscit suum 
<lb rend="displayNum" n="96" />nomisma nummis inditum.
<lb rend="displayNum" n="97" />quod Caesaris scis, Caesari
<lb rend="displayNum" n="98" />da, nempe iustum postulo,
<lb rend="displayNum" n="99" />ni fallor, haud ullam tuus
<lb rend="displayNum" n="100" />signat Deus pecuniam, 
<lb rend="displayNum" n="101" />nec, cum veniret, aureos
<lb rend="displayNum" n="102" />secum Philippos detulit,
<lb rend="displayNum" n="103" />praecepta sed verbis dedit,
<lb rend="displayNum" n="104" />inanis a marsuppio.
<lb rend="displayNum" n="105" />inplete dictorum fidem 
<lb rend="displayNum" n="106" />qua 1 vos per orbem venditis:
<lb rend="displayNum" n="107" />nummos libenter reddite,
<lb rend="displayNum" n="108" />estote verbis divites.</q>
<lb rend="displayNum" n="109" />nil asperum Laurentius
<lb rend="displayNum" n="110" />refert ad ista aut turbidum, 
<lb rend="displayNum" n="111" />sed, ut paratus obsequi,
<lb rend="displayNum" n="112" />obtemperanter adnuit.
<lb rend="displayNum" n="113" /><q direct="unspecified">est dives,</q> inquit, <q direct="unspecified">non nego,
<lb rend="displayNum" n="114" />habetque nostra ecclesia
<lb rend="displayNum" n="115" />opumque et auri plurimum, 
<lb rend="displayNum" n="116" />nec quisquam in orbe est ditior.
<lb rend="displayNum" n="117" />is ipse tantum non habet
<lb rend="displayNum" n="118" />argenteorum aenigmatum
<lb rend="displayNum" n="119" />Augustus arcem possidens,
<lb rend="displayNum" n="120" />cui nummus omnis scribitur. 
<lb rend="displayNum" n="121" />sed nec recuso prodere
<lb rend="displayNum" n="122" />locupletis arcam numinis;
<lb rend="displayNum" n="123" />vulgabo cuncta et proferam
<lb rend="displayNum" n="124" />pretiosa quae Christus tenet.
<pb id="p.116" />
<lb rend="displayNum" n="125" />unum sed orans flagito, 
<lb rend="displayNum" n="126" />indutiarum paululum,
<lb rend="displayNum" n="127" />quo fungar efficacius
<lb rend="displayNum" n="128" />promissionis munere,
<lb rend="displayNum" n="129" />dum tota digestim mihi
<lb rend="displayNum" n="130" />Christi supellex scribitur; 
<lb rend="displayNum" n="131" />nam calculanda primitus,
<lb rend="displayNum" n="132" />tum subnotanda est summula.</q>
<lb rend="displayNum" n="133" />laetus tumescit gaudio
<lb rend="displayNum" n="134" />praefectus ac spem 1 devorat,
<lb rend="displayNum" n="135" />aurum velut iam conditum 
<lb rend="displayNum" n="136" />domi maneret gestiens.
<lb rend="displayNum" n="137" />pepigere tempus tridui,
<lb rend="displayNum" n="138" />laudatus inde absolvitur
<lb rend="displayNum" n="139" />Laurentius, sponsor sui
<lb rend="displayNum" n="140" />et sponsor ingentis lucri. 
<lb rend="displayNum" n="141" />tribus per urbem cursitat
<lb rend="displayNum" n="142" />diebus infirma agmina
<lb rend="displayNum" n="143" />omnesque qui poscunt stipem
<lb rend="displayNum" n="144" />cogens in unum et congregans.
<lb rend="displayNum" n="145" />illic utrisque obtutibus 
<lb rend="displayNum" n="146" />orbes cavatos praeferens
<lb rend="displayNum" n="147" />baculo regebat praevio
<lb rend="displayNum" n="148" />errore nutantem gradum,
<lb rend="displayNum" n="149" />et claudus infracto genu,
<lb rend="displayNum" n="150" />vel crure trunco semipes, 
<lb rend="displayNum" n="151" />breviorve planta ex altera
<lb rend="displayNum" n="152" />gressum trahebat inparem.
<lb rend="displayNum" n="153" />est ulcerosis artubus
<lb rend="displayNum" n="154" />qui tabe corrupta fluat,
<lb rend="displayNum" n="155" />est cuius arens dextera 
<lb rend="displayNum" n="156" />nervos in ulnam contrahat.
<lb rend="displayNum" n="157" />tales plateis omnibus 
<lb rend="displayNum" n="158" />exquirit, adsuetos ali
<pb id="p.118" />
<lb rend="displayNum" n="159" />ecclesiae matris penu,
<lb rend="displayNum" n="160" />quos ipse promus noverat.
<lb rend="displayNum" n="161" />recenset exim singulos
<lb rend="displayNum" n="162" />scribens viritim nomina,
<lb rend="displayNum" n="163" />longo et locatos ordine
<lb rend="displayNum" n="164" />adstare pro templo iubet.
<lb rend="displayNum" n="165" />praescriptus et iam fluxerat 
<lb rend="displayNum" n="166" />dies: furebat fervidus
<lb rend="displayNum" n="167" />iudex avaro spiritu,
<lb rend="displayNum" n="168" />promissa solvi efflagitans.
<lb rend="displayNum" n="169" />tum martyr: <q direct="unspecified">adsistas velim
<lb rend="displayNum" n="170" />coramque dispositas opes 
<lb rend="displayNum" n="171" />mirere, quas noster Deus
<lb rend="displayNum" n="172" />praedives in sanctis habet.
<lb rend="displayNum" n="173" />videbis ingens atrium
<lb rend="displayNum" n="174" />fulgere vasis aureis,
<lb rend="displayNum" n="175" />et per patentes porticus 
<lb rend="displayNum" n="176" />structos talentis ordines.</q>
<lb rend="displayNum" n="177" />it ille nec pudet sequi,
<lb rend="displayNum" n="178" />ventum ad sacratam ianuam,
<lb rend="displayNum" n="179" />stabant catervae pauperum,
<lb rend="displayNum" n="180" />inculta visu examina. 
<lb rend="displayNum" n="181" />fragor rogantum tollitur:
<lb rend="displayNum" n="182" />praefectus horrescit stupens,
<lb rend="displayNum" n="183" />conversus in Laurentium,
<lb rend="displayNum" n="184" />oculisque turbatis minax.
<lb rend="displayNum" n="185" />contra ille, <q direct="unspecified">quid frendens,</q> ait, 
<lb rend="displayNum" n="186" /><q direct="unspecified">minitans? aut quid displicet?
<lb rend="displayNum" n="187" />num sordida haec aut vilia,
<lb rend="displayNum" n="188" />num despuenda existimas?
<lb rend="displayNum" n="189" />aurum, quod ardenter sitis,
<lb rend="displayNum" n="190" />effossa gignunt rudera
<lb rend="displayNum" n="191" />et de metallis squalidis
<lb rend="displayNum" n="192" />poenalis excudit labor,
<pb id="p.120" />
<lb rend="displayNum" n="193" />torrens vel amnis turbidis
<lb rend="displayNum" n="194" />volvens harenis inplicat;
<lb rend="displayNum" n="195" />quod terrulentum ac sordidum 
<lb rend="displayNum" n="196" />flammis necesse est decoqui.
<lb rend="displayNum" n="197" />pudor per aurum solvitur,
<lb rend="displayNum" n="198" />violatur auro integritas,
<lb rend="displayNum" n="199" />pax occidit, fides perit,
<lb rend="displayNum" n="200" />leges et ipsae intercidunt. 
<lb rend="displayNum" n="201" />quid tu venenum gloriae
<lb rend="displayNum" n="202" />extollis et magni putas?
<lb rend="displayNum" n="203" />si quaeris aurum verius,
<lb rend="displayNum" n="204" />lux est et humanum genus.
<lb rend="displayNum" n="205" />hi sunt alumni luminis, 
<lb rend="displayNum" n="206" />quos corpus artat debile,
<lb rend="displayNum" n="207" />ne per salutem viscerum
<lb rend="displayNum" n="208" />mens insolescat turgida.
<lb rend="displayNum" n="209" />cum membra morbus dissicit,
<lb rend="displayNum" n="210" />animus viget robustior, 
<lb rend="displayNum" n="211" />membris vicissim fortibus
<lb rend="displayNum" n="212" />vis sauciatur sensuum.
<lb rend="displayNum" n="213" />nam sanguis in culpam calens
<lb rend="displayNum" n="214" />minus ministrat virium
<lb rend="displayNum" n="215" />si fervor effetus malis 
<lb rend="displayNum" n="216" />clumbe virus contrahat.
<lb rend="displayNum" n="217" />si forte detur optio,
<lb rend="displayNum" n="218" />malim dolore asperrimo
<lb rend="displayNum" n="219" />fragmenta membrorum pati
<lb rend="displayNum" n="220" />et pulcher intus vivere. 
<lb rend="displayNum" n="221" />committe formas pestium
<lb rend="displayNum" n="222" />et confer alternas lues:
<lb rend="displayNum" n="223" />carnisne morbus foedior,
<lb rend="displayNum" n="224" />an mentis et morum ulcera?
<lb rend="displayNum" n="225" />nostri per artus debiles 
<lb rend="displayNum" n="226" />intus decoris integri
<pb id="p.122" />
<lb rend="displayNum" n="227" />sensum venusti innoxium
<lb rend="displayNum" n="228" />laboris 1 expertes gerunt.
<lb rend="displayNum" n="229" />vestros valentes corpore
<lb rend="displayNum" n="230" />interna corrumpit lepra, 
<lb rend="displayNum" n="231" />errorque mancum claudicat
<lb rend="displayNum" n="232" />et caeca fraus nihil videt.
<lb rend="displayNum" n="233" />quemvis tuorum principum,1
<lb rend="displayNum" n="234" />qui veste et ore praenitent,
<lb rend="displayNum" n="235" />magis probabo debilem 
<lb rend="displayNum" n="236" />quam quis meorum est pauperum
<lb rend="displayNum" n="237" />hunc, qui superbit serico,
<lb rend="displayNum" n="238" />quem currus inflatum vehit,
<lb rend="displayNum" n="239" />hydrops aquosus lucido
<lb rend="displayNum" n="240" />tendit veneno intrinsecus. 
<lb rend="displayNum" n="241" />ast hic avarus contrahit
<lb rend="displayNum" n="242" />manus recurvas et volam
<lb rend="displayNum" n="243" />plicans aduncis unguibus
<lb rend="displayNum" n="244" />laxare nervos non valet.
<lb rend="displayNum" n="245" />istum libido foetida 
<lb rend="displayNum" n="246" />per scorta tractum publica
<lb rend="displayNum" n="247" />luto et cloacis inquinat,
<lb rend="displayNum" n="248" />dum spurca mendicat stupra.
<lb rend="displayNum" n="249" />quid? ille fervens ambitu
<lb rend="displayNum" n="250" />sitimque honoris aestuans 
<lb rend="displayNum" n="251" />mersisne anhelat febribus
<lb rend="displayNum" n="252" />atque igne venarum furit?
<lb rend="displayNum" n="253" />quisquis tacendi intemperans
<lb rend="displayNum" n="254" />silenda prurit prodere,
<lb rend="displayNum" n="255" />vexatur et scalpit iecur 
<lb rend="displayNum" n="256" />scabiemque cordis sustinet.
<lb rend="displayNum" n="257" />quid invidorum pectorum
<lb rend="displayNum" n="258" />strumas retexam turgidas?
<lb rend="displayNum" n="259" />quid purulenta et livida
<lb rend="displayNum" n="260" />malignitatum vulnera? 
<pb id="p.124" />
<lb rend="displayNum" n="261" />tute ipse, qui Romam regis,
<lb rend="displayNum" n="262" />contemptor aeterni Dei,
<lb rend="displayNum" n="263" />dum daemonum sordes colis,
<lb rend="displayNum" n="264" />morbo laboras regio.
<lb rend="displayNum" n="265" />hi, quos superbus despicis, 
<lb rend="displayNum" n="266" />quos execrandos iudicas,
<lb rend="displayNum" n="267" />brevi ulcerosos exuent
<lb rend="displayNum" n="268" />artus et incolumes erunt,
<lb rend="displayNum" n="269" />cum carne corruptissima
<lb rend="displayNum" n="270" />tandem soluti ac liberi
<lb rend="displayNum" n="271" />pulcherrimo vitae statu
<lb rend="displayNum" n="272" />in arce lucebunt Patris,
<lb rend="displayNum" n="273" />non sordidati aut debiles,
<lb rend="displayNum" n="274" />sicut videntur interim,
<lb rend="displayNum" n="275" />sed purpurantibus stolis 
<lb rend="displayNum" n="276" />clari et coronis aureis.
<lb rend="displayNum" n="277" />tunc, si facultas subpetat,
<lb rend="displayNum" n="278" />coram tuis obtutibus
<lb rend="displayNum" n="279" />istos potentes saeculi
<lb rend="displayNum" n="280" />velim recensendos dari. 
<lb rend="displayNum" n="281" />pannis videres obsitos
<lb rend="displayNum" n="282" />et mucculentis naribus,
<lb rend="displayNum" n="283" />mentum salivis uvidum,
<lb rend="displayNum" n="284" />lipposque palpebra putri.
<lb rend="displayNum" n="285" />peccante nil est taetrius, 
<lb rend="displayNum" n="286" />nil tam leprosum aut putidum
<lb rend="displayNum" n="287" />cruda est cicatrix criminum
<lb rend="displayNum" n="288" />oletque ut antrum Tartari.
<lb rend="displayNum" n="289" />animabus inversa vice
<lb rend="displayNum" n="290" />corrupta forma infligitur,
<lb rend="displayNum" n="291" />quas pulcher aspectus prius
<lb rend="displayNum" n="292" />in corpore oblectaverat.
<lb rend="displayNum" n="293" />en ergo nummos aureos,
<lb rend="displayNum" n="294" />quos proxime spoponderam,
<pb id="p.126" />
<lb rend="displayNum" n="295" />quos nec favillis obruat 
<lb rend="displayNum" n="296" />ruina nec fur subtrahat.
<lb rend="displayNum" n="297" />nunc addo gemmas nobiles,
<lb rend="displayNum" n="298" />ne pauperem Christum putes,
<lb rend="displayNum" n="299" />gemmas corusci luminis,
<lb rend="displayNum" n="300" />ornatur hoc templum quibus. 
<lb rend="displayNum" n="301" />cernis sacratas virgines,
<lb rend="displayNum" n="302" />miraris intactas anus,
<lb rend="displayNum" n="303" />primique post damnum tori
<lb rend="displayNum" n="304" />ignis secundi nescias.
<lb rend="displayNum" n="305" />hoc est monile ecclesiae, 
<lb rend="displayNum" n="306" />his illa gemmis comitur;
<lb rend="displayNum" n="307" />dotata sic Christo placet,
<lb rend="displayNum" n="308" />sic ornat altum verticem.
<lb rend="displayNum" n="309" />eccum talenta, suscipe,
<lb rend="displayNum" n="310" />ornabis urbem Romulam, 
<lb rend="displayNum" n="311" />ditabis et rem principis,
<lb rend="displayNum" n="312" />fies et ipse ditior.</q>
<lb rend="displayNum" n="313" /><q direct="unspecified">ridemur,</q> exclamat furens 1
<lb rend="displayNum" n="314" />praefectus, <q direct="unspecified">et miris modis
<lb rend="displayNum" n="315" />per tot figuras ludimur: 
<lb rend="displayNum" n="316" />et vivit insanum caput!
<lb rend="displayNum" n="317" />inpune tantas, furcifer,
<lb rend="displayNum" n="318" />strophas cavillo mimico
<lb rend="displayNum" n="319" />te nexuisse existimas,
<lb rend="displayNum" n="320" />dum scurra saltas fabulam? 
<lb rend="displayNum" n="321" />concinna visa urbanitas
<lb rend="displayNum" n="322" />tractare nosmet ludicris?
<lb rend="displayNum" n="323" />egon 2 cachinnis venditus
<lb rend="displayNum" n="324" />acroma festivum fui?
<lb rend="displayNum" n="325" />adeone nulla austeritas, 
<lb rend="displayNum" n="326" />censura nulla est fascibus?
<lb rend="displayNum" n="327" />adeon securem publicam
<lb rend="displayNum" n="328" />mollis retudit lenitas?
<pb id="p.128" />
<lb rend="displayNum" n="329" />dicis, ' libenter oppetam,
<lb rend="displayNum" n="330" />votiva mors est martyri.'
<lb rend="displayNum" n="331" />est ista vobis, novimus,
<lb rend="displayNum" n="332" />persuasionis vanitas.
<lb rend="displayNum" n="333" />sed non volenti inpertiam
<lb rend="displayNum" n="334" />praestetur ut mortis citae
<lb rend="displayNum" n="335" />conpendiosus exitus, 
<lb rend="displayNum" n="336" />perire raptim non dabo.
<lb rend="displayNum" n="337" />vitam tenebo et differam
<lb rend="displayNum" n="338" />poenis morarum iugibus,
<lb rend="displayNum" n="339" />et mors inextricabilis
<lb rend="displayNum" n="340" />longos dolores protrahet.
<lb rend="displayNum" n="341" />prunas tepentes sternite,
<lb rend="displayNum" n="342" />ne fervor ignitus nimis
<lb rend="displayNum" n="343" />os contumacis occupet
<lb rend="displayNum" n="344" />et cordis intret abdita.
<lb rend="displayNum" n="345" />vapor senescens langueat,
<lb rend="displayNum" n="346" />qui fusus adflatu levi
<lb rend="displayNum" n="347" />tormenta sensim temperet
<lb rend="displayNum" n="348" />semustulati corporis.
<lb rend="displayNum" n="349" />bene est quod ipse ex omnibus
<lb rend="displayNum" n="350" />mysteriarches incidit; 
<lb rend="displayNum" n="351" />hic solus exemplum dabit
<lb rend="displayNum" n="352" />quid mox timere debeant.
<lb rend="displayNum" n="353" />conscende constratum rogum, 
<lb rend="displayNum" n="354" />ecumbe digno lectulo;
<lb rend="displayNum" n="355" />tunc, si libebit, disputa
<lb rend="displayNum" n="356" />nil esse Vulcanum meum.</q>
<lb rend="displayNum" n="357" />haec fante praefecto truces
<lb rend="displayNum" n="358" />hinc inde tortores parant
<lb rend="displayNum" n="359" />nudare amictu martyrem,
<lb rend="displayNum" n="360" />vincire membra et tendere. 
<lb rend="displayNum" n="361" />illi os decore splenduit
<lb rend="displayNum" n="362" />fulgorque circumfusus est.
<pb id="p.130" />
<lb rend="displayNum" n="363" />talem revertens legifer
<lb rend="displayNum" n="364" />de monte vultum detulit,
<lb rend="displayNum" n="365" />Iudaea quem plebs aureo 
<lb rend="displayNum" n="366" />bove inquinata et decolor
<lb rend="displayNum" n="367" />expavit et faciem retro
<lb rend="displayNum" n="368" />detorsit inpatiens Dei.
<lb rend="displayNum" n="369" />talemque et ille praetulit
<lb rend="displayNum" n="370" />oris corusci gloriam 
<lb rend="displayNum" n="371" />Stephanus per imbrem saxeum
<lb rend="displayNum" n="372" />caelos apertos intuens.
<lb rend="displayNum" n="373" />inluminatum hoc eminus
<lb rend="displayNum" n="374" />recens piatis fratribus,
<lb rend="displayNum" n="375" />baptisma quos nuper datum 
<lb rend="displayNum" n="376" />Christi capaces fecerat;
<lb rend="displayNum" n="377" />ast inpiorum caecitas,
<lb rend="displayNum" n="378" />os oblitum noctis situ
<lb rend="displayNum" n="379" />nigrante sub velamine
<lb rend="displayNum" n="380" />obducta, clarum non videt, 
<lb rend="displayNum" n="381" />Aegyptiae plagae in modum,
<lb rend="displayNum" n="382" />quae, cum tenebris barbaros
<lb rend="displayNum" n="383" />damnaret, Hebraeis diem
<lb rend="displayNum" n="384" />sudo exhibebat lumine.
<lb rend="displayNum" n="385" />quin ipsa odoris qualitas 
<lb rend="displayNum" n="386" />adusta quam reddit cutis
<lb rend="displayNum" n="387" />diversa utrosque permovet:
<lb rend="displayNum" n="388" />his nidor, illis nectar est,
<lb rend="displayNum" n="389" />idemque sensus dispari
<lb rend="displayNum" n="390" />variatus aura aut adficit 
<lb rend="displayNum" n="391" />horrore nares vindice
<lb rend="displayNum" n="392" />aut mulcet oblectamine.
<lb rend="displayNum" n="393" />sic ignis aeternus Deus,
<lb rend="displayNum" n="394" />nam Christus ignis verus est;
<lb rend="displayNum" n="395" />is ipse conplet lumine 
<lb rend="displayNum" n="396" />iustos et urit noxios.
<pb id="p.132" />
<lb rend="displayNum" n="397" />postquam vapor diutinus
<lb rend="displayNum" n="398" />decoxit exustum latus,
<lb rend="displayNum" n="399" />ultro e catasta iudicem
<lb rend="displayNum" n="400" />conpellat adfatu brevi: 
<lb rend="displayNum" n="401" /><q direct="unspecified">converte partem corporis
<lb rend="displayNum" n="402" />satis crematam iugiter,
<lb rend="displayNum" n="403" />et fac periclum, quid tuus
<lb rend="displayNum" n="404" />Vulcanus ardens egerit.</q>
<lb rend="displayNum" n="405" />praefectus inverti iubet. 
<lb rend="displayNum" n="406" />tunc ille: <q direct="unspecified">coctum est, devora,
<lb rend="displayNum" n="407" />et experimentum cape
<lb rend="displayNum" n="408" />sit crudum an assum suavius.</q>
<lb rend="displayNum" n="409" />haec ludibundus dixerat,
<lb rend="displayNum" n="410" />caelum deinde suspicit, 
<lb rend="displayNum" n="411" />et congemescens obsecrat
<lb rend="displayNum" n="412" />miseratus urbem Romulam:
<lb rend="displayNum" n="413" /><q direct="unspecified">o Christe, nomen 1 unicum,
<lb rend="displayNum" n="414" />o splendor, o virtus Patris,
<lb rend="displayNum" n="415" />o factor orbis et poli, 
<lb rend="displayNum" n="416" />atque auctor horum moenium,
<lb rend="displayNum" n="417" />qui sceptra Romae in vertice
<lb rend="displayNum" n="418" />rerum locasti, sanciens
<lb rend="displayNum" n="419" />mundum Quirinali togae
<lb rend="displayNum" n="420" />servire et armis cedere, 
<lb rend="displayNum" n="421" />ut discrepantum gentium
<lb rend="displayNum" n="422" />mores et observantiam
<lb rend="displayNum" n="423" />linguasque et ingenia et sacra
<lb rend="displayNum" n="424" />unis domares legibus,
<lb rend="displayNum" n="425" />en omne sub regnum Remi 
<lb rend="displayNum" n="426" />mortale concessit genus,
<lb rend="displayNum" n="427" />idem loquuntur dissoni
<lb rend="displayNum" n="428" />ritus, id ipsum sentiunt.
<lb rend="displayNum" n="429" />hoc destinatum quo magis
<lb rend="displayNum" n="430" />ius Christiani nominis, 
<pb id="p.134" />
<lb rend="displayNum" n="431" />quodcumque terrarum iacet,
<lb rend="displayNum" n="432" />uno inligaret vinculo.
<lb rend="displayNum" n="433" />da, Christe, Romanis tuis
<lb rend="displayNum" n="434" />sit Christiana ut civitas,
<lb rend="displayNum" n="435" />per quam dedisti ut ceteris 
<lb rend="displayNum" n="436" />mens una sacrorum foret.
<lb rend="displayNum" n="437" />confoederantur omnia
<lb rend="displayNum" n="438" />hinc inde membra in symbolum.
<lb rend="displayNum" n="439" />mansuescit orbis subditus,
<lb rend="displayNum" n="440" />mansuescat et summum caput.  
<lb rend="displayNum" n="441" />advertat abiunctas plagas
<lb rend="displayNum" n="442" />coire in unam gratiam;
<lb rend="displayNum" n="443" />fiat fidelis Romulus,
<lb rend="displayNum" n="444" />et ipse iam credat Numa.
<lb rend="displayNum" n="445" />confundit error Troicus 
<lb rend="displayNum" n="446" />adhuc Catonum curiam,
<lb rend="displayNum" n="447" />veneratus occultis focis
<lb rend="displayNum" n="448" />Phrygum penates exules.
<lb rend="displayNum" n="449" />Ianum bifrontem et Sterculum
<lb rend="displayNum" n="450" />colit senatus (horreo 
<lb rend="displayNum" n="451" />tot monstra patrum dicere)
<lb rend="displayNum" n="452" />et festa Saturni senis.
<lb rend="displayNum" n="453" />absterge, Christe, hoc dedecus,
<lb rend="displayNum" n="454" />emitte Gabriel tuum,
<lb rend="displayNum" n="455" />agnoscat ut verum Deum 
<lb rend="displayNum" n="456" />errans Iuli caecitas.
<lb rend="displayNum" n="457" />et iam tenemus obsides
<lb rend="displayNum" n="458" />fidissimos huius spei,
<lb rend="displayNum" n="459" />hic nempe iam regnant duo
<lb rend="displayNum" n="460" />apostolorum principes, 
<lb rend="displayNum" n="461" />alter vocator gentium,
<lb rend="displayNum" n="462" />alter cathedram possidens
<pb id="p.136" />
<lb rend="displayNum" n="463" />primam recludit creditas
<lb rend="displayNum" n="464" />aeternitatis ianuas.
<lb rend="displayNum" n="465" />discede, adulter Iuppiter, 
<lb rend="displayNum" n="466" />stupro sororis oblite,
<lb rend="displayNum" n="467" />relinque Romam liberam,
<lb rend="displayNum" n="468" />plebemque iam Christi fuge.
<lb rend="displayNum" n="469" />te Paulus hinc exterminat,
<lb rend="displayNum" n="470" />te sanguis exturbat Petri, 
<lb rend="displayNum" n="471" />tibi id, quod ipse armaveras,
<lb rend="displayNum" n="472" />factum Neronis officit.
<lb rend="displayNum" n="473" />video futurum principem
<lb rend="displayNum" n="474" />quandoque, qui servus Dei
<lb rend="displayNum" n="475" />taetris sacrorum sordibus 
<lb rend="displayNum" n="476" />servire Romam non sinat,
<lb rend="displayNum" n="477" />qui templa claudat vectibus,
<lb rend="displayNum" n="478" />valvas eburnas obstruat,
<lb rend="displayNum" n="479" />nefasta damnet limina,
<lb rend="displayNum" n="480" />obdens aenos pessulos. 
<lb rend="displayNum" n="481" />tunc pura ab omni sanguine
<lb rend="displayNum" n="482" />tandem nitebunt marmora,
<lb rend="displayNum" n="483" />stabunt et aera innoxia,
<lb rend="displayNum" n="484" />quae nunc habentur idola.</q>
<lb rend="displayNum" n="485" />hic finis orandi fuit 
<lb rend="displayNum" n="486" />et finis idem vinculi
<lb rend="displayNum" n="487" />carnalis: erupit volens
<lb rend="displayNum" n="488" />vocem secutus spiritus.
<lb rend="displayNum" n="489" />vexere corpus subditis
<lb rend="displayNum" n="490" />cervicibus quidam patres, 
<lb rend="displayNum" n="491" />quos mira libertas viri
<lb rend="displayNum" n="492" />ambire Christum suaserat.
<lb rend="displayNum" n="493" />repens medullas indoles
<lb rend="displayNum" n="494" />adflarat et coegerat
<lb rend="displayNum" n="495" />amore sublimis Dei 
<lb rend="displayNum" n="496" />odisse nugas pristinas.
<pb id="p.138" />
<lb rend="displayNum" n="497" />refrixit ex illo die
<lb rend="displayNum" n="498" />cultus deorum turpium:
<lb rend="displayNum" n="499" />plebs in sacellis rarior,
<lb rend="displayNum" n="500" />Christi ad tribunal curritur. 
<lb rend="displayNum" n="501" />sic dimicans Laurentius
<lb rend="displayNum" n="502" />non ense praecinxit latus,
<lb rend="displayNum" n="503" />hostile sed ferrum retro
<lb rend="displayNum" n="504" />torquens in auctorem tulit.
<lb rend="displayNum" n="505" />dum daemon invictum Dei 
<lb rend="displayNum" n="506" />testem lacessit proelio,
<lb rend="displayNum" n="507" />perfossus ipse concidit
<lb rend="displayNum" n="508" />et stratus aeternum iacet.
<lb rend="displayNum" n="509" />mors illa sancti martyris
<lb rend="displayNum" n="510" />mors vera templorum fuit; 
<lb rend="displayNum" n="511" />tunc Vesta Palladios Lares
<lb rend="displayNum" n="512" />inpune sensit deseri.
<lb rend="displayNum" n="513" />quidquid Quiritum sueverat
<lb rend="displayNum" n="514" />orare simpuvium Numae,
<lb rend="displayNum" n="515" />Christi frequentans atria 
<lb rend="displayNum" n="516" />hymnis resultat martyrem.
<lb rend="displayNum" n="517" />ipsa et senatus lumina,
<lb rend="displayNum" n="518" />quondam luperci aut flamines,
<lb rend="displayNum" n="519" />apostolorum et martyrum
<lb rend="displayNum" n="520" />exosculantur limina. 
<lb rend="displayNum" n="521" />videmus inlustres domos,
<lb rend="displayNum" n="522" />sexu ex utroque nobiles,
<lb rend="displayNum" n="523" />offerre votis pignera
<lb rend="displayNum" n="524" />clarissimorum liberum.
<lb rend="displayNum" n="525" />vittatus olim pontifex 
<lb rend="displayNum" n="526" />adscitur in signum crucis,
<lb rend="displayNum" n="527" />aedemque, Laurenti, tuam
<lb rend="displayNum" n="528" />Vestalis intrat Claudia.
<lb rend="displayNum" n="529" />O ter quaterque et septies
<lb rend="displayNum" n="530" />beatus urbis incola, 
<pb id="p.140" />
<lb rend="displayNum" n="531" />qui te ac tuorum comminus
<lb rend="displayNum" n="532" />sedem celebrat ossuum,
<lb rend="displayNum" n="533" />cui propter advolvi licet,
<lb rend="displayNum" n="534" />qui fletibus spargit locum,
<lb rend="displayNum" n="535" />qui pectus in terram premit, 
<lb rend="displayNum" n="536" />qui vota fundit murmure.
<lb rend="displayNum" n="537" />nos Vasco Hiberus dividit
<lb rend="displayNum" n="538" />binis remotos Alpibus,
<lb rend="displayNum" n="539" />trans Cottianorum iuga,
<lb rend="displayNum" n="540" />trans et Pyrenas ninguidos. 
<lb rend="displayNum" n="541" />vix fama nota est, abditis
<lb rend="displayNum" n="542" />quam plena sanctis Roma sit,
<lb rend="displayNum" n="543" />quam dives urbanum solum
<lb rend="displayNum" n="544" />sacris sepulcris floreat.
<lb rend="displayNum" n="545" />sed qui caremus his bonis 
<lb rend="displayNum" n="546" />nec sanguinis vestigia
<lb rend="displayNum" n="547" />videre coram possumus,
<lb rend="displayNum" n="548" />caelum intuemur eminus.
<lb rend="displayNum" n="549" />sic, sancte Laurenti, tuam
<lb rend="displayNum" n="550" />nos passionem quaerimus: 
<lb rend="displayNum" n="551" />est aula nam duplex tibi,
<lb rend="displayNum" n="552" />hic corporis, mentis polo.
<lb rend="displayNum" n="553" />illic inenarrabili
<lb rend="displayNum" n="554" />allectus urbi municeps
<lb rend="displayNum" n="555" />aeternae in arce curiae 
<lb rend="displayNum" n="556" />gestas coronam civicam.
<lb rend="displayNum" n="557" />videor videre inlustribus
<lb rend="displayNum" n="558" />gemmis coruscantem virum,
<lb rend="displayNum" n="559" />quem Roma caelestis sibi
<lb rend="displayNum" n="560" />legit perennem consulem. 
<lb rend="displayNum" n="561" />quae sit potestas credita
<lb rend="displayNum" n="562" />et muneris quantum datum,
<lb rend="displayNum" n="563" />probant Quintum gaudia,
<lb rend="displayNum" n="564" />quibus rogatus adnuis.
<pb id="p.142" />
<lb rend="displayNum" n="565" />quod quisque supplex postulat, 
<lb rend="displayNum" n="566" />fert inpetratum prospere;
<lb rend="displayNum" n="567" />poscunt, iocantur,1 indicant,
<lb rend="displayNum" n="568" />et tristis haud ullus redit,
<lb rend="displayNum" n="569" />ceu praesto semper adsies
<lb rend="displayNum" n="570" />tuosque alumnos urbicos 
<lb rend="displayNum" n="571" />lactante conplexus sinu
<lb rend="displayNum" n="572" />paterno amore nutrias.
<lb rend="displayNum" n="573" />hos inter, o Christi decus,
<lb rend="displayNum" n="574" />audi poetam rusticum
<lb rend="displayNum" n="575" />cordis fatentem crimina 
<lb rend="displayNum" n="576" />et facta prodentem sua.
<lb rend="displayNum" n="577" />indignus, agnosco et scio,
<lb rend="displayNum" n="578" />quem Christus ipse exaudiat,
<lb rend="displayNum" n="579" />sed per patronos martyras
<lb rend="displayNum" n="580" />potest medellam consequi. 
<lb rend="displayNum" n="581" />audi benignus supplicem
<lb rend="displayNum" n="582" />Christi reum Prudentium,
<lb rend="displayNum" n="583" />et servientem corpori
<lb rend="displayNum" n="584" />absolve vinclis saeculi.
</p></div1></body></text></TEI.2>