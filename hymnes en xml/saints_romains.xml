<?xml version="1.0" encoding="utf-8"?>
<TEI.2><text><body><div1 type="poem" n="10" org="uniform" sample="complete"><head>Sancti Romani Martyris contra Gentiles Dicta.1</head><p>
<lb rend="displayNum" n="1" />Romane, Christi fortis adsertor Dei,
<lb rend="displayNum" n="2" />elinguis oris organum fautor move,
<lb rend="displayNum" n="3" />largire comptum carmen infantissimo,
<lb rend="displayNum" n="4" />fac ut tuarum mira laudum concinam,
<lb rend="displayNum" n="5" />nam scis et ipse posse mutos eloqui. 
<lb rend="displayNum" n="6" />plectrum palati et faucium saevus tibi
<lb rend="displayNum" n="7" />tortor revulsit, nec tamen silentium
<lb rend="displayNum" n="8" />indixit ori quo fatebaris Deum.
<lb rend="displayNum" n="9" />vox veritatis testis extingui nequit,
<pb id="p.230" />
<lb rend="displayNum" n="10" />nec si recisis palpitet meatibus. 
<lb rend="displayNum" n="11" />sic noster haerens sermo lingua debili
<lb rend="displayNum" n="12" />balbutit et modis laborat absonis,
<lb rend="displayNum" n="13" />sed si superno rore respergas iecur
<lb rend="displayNum" n="14" />et spiritali lacte pectus inriges,
<lb rend="displayNum" n="15" />vox inpeditos rauca laxabit sonos. 
<lb rend="displayNum" n="16" />evangelista scripsit ipsum talia
<lb rend="displayNum" n="17" />praecepta Messian dedisse apostolis:
<lb rend="displayNum" n="18" /><q direct="unspecified">nolite verba, cum sacramentum meum
<lb rend="displayNum" n="19" />erit canendum, providenter quaerere;
<lb rend="displayNum" n="20" />ego inparatis quae loquantur suggeram.</q>
<lb rend="displayNum" n="21" />sum mutus ipse, sed potens facundiae
<lb rend="displayNum" n="22" />mea lingua Christus luculente disseret.
<lb rend="displayNum" n="23" />ipse explicabit quos supremo spiritu
<lb rend="displayNum" n="24" />daemon tumultus, dum domatur, moverit,
<lb rend="displayNum" n="25" />furore pestis peior in novissimo. 
<lb rend="displayNum" n="26" />sic vulneratus anguis ictu spiculi
<lb rend="displayNum" n="27" />ferrum remordet et dolore saevior
<lb rend="displayNum" n="28" />quassando pressis inmoratur dentibus,
<lb rend="displayNum" n="29" />hastile fixum sed manet profundius
<lb rend="displayNum" n="30" />nec cassa sentit morsuum pericula. 
<lb rend="displayNum" n="31" />Galerius orbis forte Romanae statum
<lb rend="displayNum" n="32" />ductor regebat, ut refert antiquitas,
<lb rend="displayNum" n="33" />inmitis, atrox, asper, inplacabilis.
<lb rend="displayNum" n="34" />edicta late mundum in omnem miserat,
<lb rend="displayNum" n="35" />Christum negaret quisque mallet vivere. 
<lb rend="displayNum" n="36" />haec ille serpens ore dictat regio,
<lb rend="displayNum" n="37" />qui mortuorum de sepulcris exiens
<lb rend="displayNum" n="38" />clamat: <q direct="unspecified">quid ante tempus adventu cito
<pb id="p.232" />
<lb rend="displayNum" n="39" />mea regna solvis? parce, Fili altissimi,
<lb rend="displayNum" n="40" />vel possidere corda porcorum iube.</q>
<lb rend="displayNum" n="41" />praefectus istis inminens negotiis
<lb rend="displayNum" n="42" />Asclepiades ire mandat milites
<lb rend="displayNum" n="43" />ecclesiasten usque de sacrariis
<lb rend="displayNum" n="44" />raptare plebem mancipandam vinculis
<lb rend="displayNum" n="45" />ni disciplinam Nazarenam respuat. 
<lb rend="displayNum" n="46" />mox ipse templum cogitans inrumpere
<lb rend="displayNum" n="47" />et dissipare sancta sanctorum studens
<lb rend="displayNum" n="48" />armis profanus praeparabat inpiis
<lb rend="displayNum" n="49" />altaris aram funditus pessum dare
<lb rend="displayNum" n="50" />foresque et ipsas in ruinam solvere. 
<lb rend="displayNum" n="51" />praecurrit index his repente cognitis
<lb rend="displayNum" n="52" />Romanus acris heros excellentiae,
<lb rend="displayNum" n="53" />venire in armis perduelles nuntiat
<lb rend="displayNum" n="54" />animos paventum praestruens hortatibus,
<lb rend="displayNum" n="55" />stent ut parati neve cedant turbini. 
<lb rend="displayNum" n="56" />conspirat uno foederatus spiritu
<lb rend="displayNum" n="57" />grex Christianus, agmen inperterritum
<lb rend="displayNum" n="58" />matrum, virorum, parvulorum, virginum;
<lb rend="displayNum" n="59" />fixa et statuta est omnibus sententia
<lb rend="displayNum" n="60" />fidem tueri vel libenter emori. 
<lb rend="displayNum" n="61" />refert repulsus miles ad subsellia
<lb rend="displayNum" n="62" />plebis rebellis esse Romanum ducem,
<lb rend="displayNum" n="63" />flagrare cunctos pervicaci audacia,
<lb rend="displayNum" n="64" />iugulos retectos obstinate opponere,
<lb rend="displayNum" n="65" />quo gloriosa morte fortes oppetant. 
<lb rend="displayNum" n="66" />praeceps iubetur inde Romanus rapi
<lb rend="displayNum" n="67" />solusque ut incitator et fax omnium
<lb rend="displayNum" n="68" />pro contumaci plebe causam dicere,
<lb rend="displayNum" n="69" />it non resistens seque vinciri petit
<lb rend="displayNum" n="70" />flexas et ultro torquet in tergum manus. 
<lb rend="displayNum" n="71" />amor coronae paene praevenit trucem
<lb rend="displayNum" n="72" />lictoris artem sponte nudas offerens
<pb id="p.234" />
<lb rend="displayNum" n="73" />costas bisulcis exsecandas ungulis.
<lb rend="displayNum" n="74" />inrumpit altum limen et praeconibus
<lb rend="displayNum" n="75" />stupore mutis ipse tortorem trahit. 
<lb rend="displayNum" n="76" />adstanti ob ora sic tyrannus incipit:
<lb rend="displayNum" n="77" /><q direct="unspecified">infame monstrum, vilis, intestabilis,
<lb rend="displayNum" n="78" />tu ventilator urbis et vulgi levis
<lb rend="displayNum" n="79" />procella mentes inquietas mobiles,
<lb rend="displayNum" n="80" />ne se inperita turba dedat legibus. 
<lb rend="displayNum" n="81" />populare quiddam sub colore gloriae
<lb rend="displayNum" n="82" />inlitterata credidit frequentia,
<lb rend="displayNum" n="83" />ut se per aevum consecrandos autument,
<lb rend="displayNum" n="84" />si bella divis ceu gigantes inferant
<lb rend="displayNum" n="85" />victique flammis obruantur montium. 
<lb rend="displayNum" n="86" />hoc tu parasti, pcrdite, spectaculum
<lb rend="displayNum" n="87" />cladis cruentae de necandis 1 civibus,
<lb rend="displayNum" n="88" />quos ut profanos inpiati et saeculi
<lb rend="displayNum" n="89" />reos necesse est te magistro interfici:
<lb rend="displayNum" n="90" />tu causa mortis, tu malorum signifer. 
<lb rend="displayNum" n="91" />ni fallor, aequum est ut, quod auctor inprobus
<lb rend="displayNum" n="92" />tolerare multos conpulisti ut carnifex,
<lb rend="displayNum" n="93" />in te recurrat, proque tantis caedibus,
<lb rend="displayNum" n="94" />quae mox futurae, primus exitium luas,
<lb rend="displayNum" n="95" />feras et ipse quod ferendum suaseras.</q>
<lb rend="displayNum" n="96" />his ille contra reddit ore libero:
<lb rend="displayNum" n="97" /><q direct="unspecified">amplector, o praefecte, nec me subtraho,
<lb rend="displayNum" n="98" />ut pro fideli plebe solus inmoler,
<pb id="p.236" />
<lb rend="displayNum" n="99" />dignus subire cuncta, si me consulis,
<lb rend="displayNum" n="100" />quaecumque vestra iusserit crudelitas. 
<lb rend="displayNum" n="101" />intrare servis idolorum ac daemonum
<lb rend="displayNum" n="102" />sanctam salutis non licet nostrae domum,
<lb rend="displayNum" n="103" />ne polluatur purus orandi locus;
<lb rend="displayNum" n="104" />confido Sancto in Spiritu numquam tibi
<lb rend="displayNum" n="105" />dandum ut beatum limen attingas pede, 
<lb rend="displayNum" n="106" />nisi forte noster factus in nostrum gregem
<lb rend="displayNum" n="107" />mereare sumi, quod Pater faxit Deus.</q>
<lb rend="displayNum" n="108" />incensus his Asclepiades iusserat
<lb rend="displayNum" n="109" />eviscerandum corpus eculeo eminus
<lb rend="displayNum" n="110" />pendere et uncis vinculisque crescere. 
<lb rend="displayNum" n="111" />apparitores sed furenti suggerunt
<lb rend="displayNum" n="112" />illum vetusta nobilem prosapia
<lb rend="displayNum" n="113" />meritisque multis esse primum civium,
<lb rend="displayNum" n="114" />iubet amoveri noxialem stipitem,
<lb rend="displayNum" n="115" />plebeia clarum poena ne damnet virum. 
<lb rend="displayNum" n="116" /><q direct="unspecified">tundatur,</q> inquit, <q direct="unspecified">terga crebris ictibus
<lb rend="displayNum" n="117" />plumboque cervix verberata extuberet.
<lb rend="displayNum" n="118" />persona quaeque conpetenter plectitur
<lb rend="displayNum" n="119" />magnique refert vilis an sit nobilis;
<lb rend="displayNum" n="120" />gradu reorum forma tormentis datur.</q>
<lb rend="displayNum" n="121" />pulsatus ergo martyr illa grandine
<lb rend="displayNum" n="122" />postquam inter ictus dixit hymnum plumbeos,
<lb rend="displayNum" n="123" />erectus infit: <q direct="unspecified">absit ut me nobilem
<lb rend="displayNum" n="124" />sanguis parentum praestet aut lex curiae:
<lb rend="displayNum" n="125" />generosa Christi secta nobilitat viros. 
<lb rend="displayNum" n="126" />si prima nostris quae sit incunabulis
<lb rend="displayNum" n="127" />origo textu stemmatis recenseas,
<lb rend="displayNum" n="128" />Dei parentis esse ab ore coepimus,
<lb rend="displayNum" n="129" />cui quisque servit, ille vere est nobilis:
<lb rend="displayNum" n="130" />patri rebellis invenitur degener. 
<lb rend="displayNum" n="131" />honos deinde stemmati accedit novus
<pb id="p.238" />
<lb rend="displayNum" n="132" />et splendor ingens ut magistratus venit,
<lb rend="displayNum" n="133" />si confitendi nominis testem probum
<lb rend="displayNum" n="134" />signent inusta ferri et ignis vulnera
<lb rend="displayNum" n="135" />et vim dolorum mors sequatur inclyta. 
<lb rend="displayNum" n="136" />cave benignus esse perverse velis,
<lb rend="displayNum" n="137" />nec mi remissus leniter peperceris;
<lb rend="displayNum" n="138" />incumbe membris, tortor, ut sim nobilis,
<lb rend="displayNum" n="139" />his ampliatus si fruar successibus,
<lb rend="displayNum" n="140" />genus patris matrisque flocci fecero. 
<lb rend="displayNum" n="141" />haec ipsa vestra dignitatum culmina
<lb rend="displayNum" n="142" />quid esse censes? nonne cursim transeunt
<lb rend="displayNum" n="143" />fasces, secures, sella, praetextae togae,
<lb rend="displayNum" n="144" />lictor, tribunal, et trecenta insignia
<lb rend="displayNum" n="145" />quibus tumetis, moxque detumescitis? 
<lb rend="displayNum" n="146" />cum consulatum initis, ut vernae solent,
<lb rend="displayNum" n="147" />(pudet fateri) farre pullos pascitis;
<lb rend="displayNum" n="148" />aquila ex eburna sumit adrogantiam
<lb rend="displayNum" n="149" />gestator eius ac superbit beluae
<lb rend="displayNum" n="150" />inflatus osse, cui figura est alitis. 
<lb rend="displayNum" n="151" />iam si sub aris ad sigillorum pedes
<lb rend="displayNum" n="152" />iaceatis infra sectilem quercum siti
<lb rend="displayNum" n="153" />quid esse vobis aestimem proiectius?
<lb rend="displayNum" n="154" />nudare plantas ante carpentum scio
<lb rend="displayNum" n="155" />proceres togatos matris Idaeae sacris. 
<lb rend="displayNum" n="156" />lapis nigellus evehendus essedo
<pb id="p.240" />
<lb rend="displayNum" n="157" />muliebris oris clausus argento sedet,
<lb rend="displayNum" n="158" />quem dum ad lavacrum praeeundo ducitis
<lb rend="displayNum" n="159" />pedes remotis atterentes calceis,
<lb rend="displayNum" n="160" />Almonis usque pervcnitis rivulum.  
<lb rend="displayNum" n="161" />quid illa turpis pompa? nempe ignobiles
<lb rend="displayNum" n="162" />vos esse monstrat, cum luperci curritis.
<lb rend="displayNum" n="163" />quem servulorum non rear vilissimum,
<lb rend="displayNum" n="164" />nudus plateas si per omnes cursitans
<lb rend="displayNum" n="165" />pulset puellas verbere ictas ludicro? 
<lb rend="displayNum" n="166" />miseret tuorum me sacrorum et principum
<lb rend="displayNum" n="167" />morumque, Roma, saeculi summum caput,
<lb rend="displayNum" n="168" />age explicemus, si placet, mysteria,
<lb rend="displayNum" n="169" />praefecte, vestra: iam necesse est audias,
<lb rend="displayNum" n="170" />nolis velisne, quid colatis sordium. 
<lb rend="displayNum" n="171" />nec terret ista, qua tumes, vesania,
<lb rend="displayNum" n="172" />quod vultuosus, quod supinus, quod rigens
<lb rend="displayNum" n="173" />tormenta leti comminans asperi:
<lb rend="displayNum" n="174" />si me movere rebus ullis niteris,
<lb rend="displayNum" n="175" />ratione mecum, non furore, dimica. 
<lb rend="displayNum" n="176" />iubes, relictis Patris et Christi sacris,
<lb rend="displayNum" n="177" />ut tecum adorem feminas mille ac mares,
<lb rend="displayNum" n="178" />deas deosque, deque sexu duplici
<lb rend="displayNum" n="179" />natos, nepotes, abnepotes editos
<lb rend="displayNum" n="180" />et tot stuprorum sordidam prosapiam. 
<lb rend="displayNum" n="181" />nubunt puellae, saepe luduntur dolis,
<lb rend="displayNum" n="182" />amasionum comprimuntur fraudibus,
<lb rend="displayNum" n="183" />incesta fervent, furta moechorum calent,
<lb rend="displayNum" n="184" />fallit maritus, odit uxor paelicem,
<lb rend="displayNum" n="185" />deos catenae conligant adulteros. 
<lb rend="displayNum" n="186" />ostende, quaeso, quas ad aras praecipis
<lb rend="displayNum" n="187" />vervece caeso fumet ut caespes meus?
<lb rend="displayNum" n="188" />Delphosne pergam? sed vetat palaestrici
<pb id="p.242" />
<lb rend="displayNum" n="189" />corrupta ephebi fama, quem vester deus
<lb rend="displayNum" n="190" />effeminavit gymnadis licentia. 
<lb rend="displayNum" n="191" />mox flevit inpuratus occisum gravi
<lb rend="displayNum" n="192" />disco et dicavit florulentum subcubam.
<lb rend="displayNum" n="193" />conductus idem pavit alienum pecus,
<lb rend="displayNum" n="194" />furem deinde perditi passus gregis
<lb rend="displayNum" n="195" />segnis bubulcus tela et ipsa perdidit. 
<lb rend="displayNum" n="196" />an ad Cybebes ibo lucum pineum?
<lb rend="displayNum" n="197" />puer sed obstat gallus ob libidinem
<lb rend="displayNum" n="198" />per triste vulnus perque sectum dedecus
<lb rend="displayNum" n="199" />ab inpudicae tutus amplexu deae,
<lb rend="displayNum" n="200" />per multa Matri sacra plorandus spado. 
<lb rend="displayNum" n="201" />sed, credo, magni limen amplectar Iovis,
<lb rend="displayNum" n="202" />qui si citetur legibus vestris reus,
<lb rend="displayNum" n="203" />laqueis minacis implicatus Iuliae
<lb rend="displayNum" n="204" />luat severam victus 1 et Scantiniam,
<lb rend="displayNum" n="205" />te cognitore dignus ire in carcerem. 
<lb rend="displayNum" n="206" />quid? aureorum conditorem temporum
<lb rend="displayNum" n="207" />censes colendum? quem fugacem non negas
<lb rend="displayNum" n="208" />latuisse furtim dum reformidat malum;
<lb rend="displayNum" n="209" />quem si beate vivere audit Iuppiter,
<lb rend="displayNum" n="210" />plectat necesse est occulendi conscios. 
<lb rend="displayNum" n="211" />quid inter aras dissidentum numinum
<lb rend="displayNum" n="212" />putas agendum? Martis indignabitur
<pb id="p.244" />
<lb rend="displayNum" n="213" />offensa virtus si colatur Lemnius,
<lb rend="displayNum" n="214" />Iunonis iram sentiet quisque ut deum
<lb rend="displayNum" n="215" />signo aut sacello consecrarit Herculem. 
<lb rend="displayNum" n="216" />dicis licenter haec poetas fingere,
<lb rend="displayNum" n="217" />sed sunt et ipsi talibus mysteriis
<lb rend="displayNum" n="218" />tecum dicati, quodque describunt, colunt,
<lb rend="displayNum" n="219" />tu cur piaclum tam libenter lectitas?
<lb rend="displayNum" n="220" />cur in theatris te vidente id plauditur? 
<lb rend="displayNum" n="221" />cygnus stuprator peccat inter pulpita,
<lb rend="displayNum" n="222" />saltat Tonantem tauricornem ludius:
<lb rend="displayNum" n="223" />spectator horum pontifex summus sedes
<lb rend="displayNum" n="224" />ridesque et ipse, nec negando diluis,
<lb rend="displayNum" n="225" />cum fama tanti polluatur numinis. 
<lb rend="displayNum" n="226" />cur tu, sacrate, per cachinnos solveris
<lb rend="displayNum" n="227" />cum se maritum fingit Alcmenae deus?
<lb rend="displayNum" n="228" />meretrix Adonem vulneratum scaenica
<lb rend="displayNum" n="229" />libidinoso plangit adfectu palam,
<lb rend="displayNum" n="230" />nec te lupanar Cypridis sanctae movet?
<lb rend="displayNum" n="231" />quid quod sub ipsis veritas signis patet,
<lb rend="displayNum" n="232" />formata in aere criminum vestigiis?
<lb rend="displayNum" n="233" />quid vult sigillum semper adfixum Iovi
<lb rend="displayNum" n="234" />avis ministrae? nempe velox armiger
<lb rend="displayNum" n="235" />leno, exoletum qui tyranno pertulit. 
<lb rend="displayNum" n="236" />facem recincta veste praetendit Ceres:
<lb rend="displayNum" n="237" />cur, si deorum nemo rapuit virginem,
<pb id="p.246" />
<lb rend="displayNum" n="238" />quam nocte quaerens mater errat pervigil?
<lb rend="displayNum" n="239" />fusos rotantem cernimus Tirynthium:
<lb rend="displayNum" n="240" />cur, si Neaerae non fuit ludibrio? 
<lb rend="displayNum" n="241" />quid? rusticorum monstra detester deum,
<lb rend="displayNum" n="242" />Faunos, Priapos, fistularum praesides,
<lb rend="displayNum" n="243" />nymphas natantes incolasque aquatiles,
<lb rend="displayNum" n="244" />sitas sub alto, more ranarum, lacu,
<lb rend="displayNum" n="245" />divinitatis ius in algis vilibus? 
<lb rend="displayNum" n="246" />ad haec colenda me vocas, censor bone?
<lb rend="displayNum" n="247" />potesne quidquam tale, si sanum sapis,
<lb rend="displayNum" n="248" />sanctum putare? nonne pulmonem movet
<lb rend="displayNum" n="249" />derisus istas intuens ineptias,
<lb rend="displayNum" n="250" />quas vinolentae somniis fingunt anus? 
<lb rend="displayNum" n="251" />aut si quod usquam est vanitatis mysticae
<lb rend="displayNum" n="252" />nobis colendum est, ipse primus incipe:
<lb rend="displayNum" n="253" />promisce adora quidquid in terris sacri est,
<lb rend="displayNum" n="254" />deos Latinos et deos Aegyptios,
<lb rend="displayNum" n="255" />quis Roma libat, quis Canopus supplicat. 
<lb rend="displayNum" n="256" />venerem precaris, conprecare et simiam.
<lb rend="displayNum" n="257" />placet sacratus aspis Aesculapii:
<lb rend="displayNum" n="258" />crocodillus, ibis et canis cur displicent?
<lb rend="displayNum" n="259" />adpone porris religiosas arulas,
<lb rend="displayNum" n="260" />venerare acerbum caepe, mordax allium. 
<lb rend="displayNum" n="261" />fuliginosi ture placantur lares,
<lb rend="displayNum" n="262" />et respuuntur consecrata holuscula?
<lb rend="displayNum" n="263" />aut unde maior esse maiestas focis
<lb rend="displayNum" n="264" />quam nata in hortis sarculatis creditur?
<pb id="p.248" />
<lb rend="displayNum" n="265" />si numen ollis, numen et porris inest. 
<lb rend="displayNum" n="266" />sed pulchra res est forma in aere sculptilis.
<lb rend="displayNum" n="267" />quid inprecabor officinis Graeciae,
<lb rend="displayNum" n="268" />quae condiderunt gentibus stultis deos?
<lb rend="displayNum" n="269" />forceps Myronis, malleus Polycliti
<lb rend="displayNum" n="270" />natura vestrum est atque origo caelitum. 
<lb rend="displayNum" n="271" />ars seminandis efficax erroribus,
<lb rend="displayNum" n="272" />barbam rigentem dum Iovis circumplicat,
<lb rend="displayNum" n="273" />dum defluentem leniter flectens comam
<lb rend="displayNum" n="274" />limat capillos et corymbos Liberi,
<lb rend="displayNum" n="275" />et dum Minervae pectus hydris asperat, 
<lb rend="displayNum" n="276" />iniecit atram territis formidinem,
<lb rend="displayNum" n="277" />ut fulmen aeris ceu Tonantis horreant,
<lb rend="displayNum" n="278" />tremant venenum sibilantis Gorgonae,
<lb rend="displayNum" n="279" />putent ephebum post triumphos Indicos
<lb rend="displayNum" n="280" />ferire thyrso posse, cum sit ebrius. 
<lb rend="displayNum" n="281" />tum quod Dianam molle succinctam vident,
<lb rend="displayNum" n="282" />venantis arcum pertimescunt virginis;
<lb rend="displayNum" n="283" />si forte vultum tristioris Herculis
<lb rend="displayNum" n="284" />liquore crispo massa finxit fusilis,
<lb rend="displayNum" n="285" />clavam minari, ni colatur, creditur. 
<lb rend="displayNum" n="286" />iam quis paventum corda terror occupat
<lb rend="displayNum" n="287" />Iunonis iram si polite expresserit?
<lb rend="displayNum" n="288" />velut retortis intuens obtutibus
<lb rend="displayNum" n="289" />avertat ora de litantis hostia,
<lb rend="displayNum" n="290" />lapis severa fronte mentitur minas. 
<lb rend="displayNum" n="291" />miror quod ipsum non sacrastis Mentorem,
<lb rend="displayNum" n="292" />nec templum et aras ipse Phidias habet,
<pb id="p.250" />
<lb rend="displayNum" n="293" />fabri deorum vel parentes numinum,
<lb rend="displayNum" n="294" />qui si caminis institissent segnius,
<lb rend="displayNum" n="295" />non esset ullus Iuppiter conflatilis. 
<lb rend="displayNum" n="296" />non erubescis, stulte, pago dedite,
<lb rend="displayNum" n="297" />te tanta semper perdidisse obsonia
<lb rend="displayNum" n="298" />quae dis ineptus obtulisti talibus,
<lb rend="displayNum" n="299" />quos trulla, pelvis, cantharus, sartagines,
<lb rend="displayNum" n="300" />fracta et liquata contulerunt vascula? 
<lb rend="displayNum" n="301" />ignosco fatuis haec tamen vulgaribus,
<lb rend="displayNum" n="302" />quos lana terret discolora in stipite,
<lb rend="displayNum" n="303" />quos saepe falsus circulator decipit,
<lb rend="displayNum" n="304" />quibus omne sanctum est, quod pavendum rancidac
<lb rend="displayNum" n="305" />edentularum cantilenae suaserint. 
<lb rend="displayNum" n="306" />vos eruditos miror et doctos viros,
<lb rend="displayNum" n="307" />perpensa vitae quos gubernat regula,
<lb rend="displayNum" n="308" />nescire vel divina vel mortalia
<lb rend="displayNum" n="309" />quo iure constent, quanta maiestas regat
<lb rend="displayNum" n="310" />quidquid creatum est, quae creavit omnia. 
<lb rend="displayNum" n="311" />Deus perennis, res inaestimabilis,
<lb rend="displayNum" n="312" />non cogitando, non videndo clauditur,
<lb rend="displayNum" n="313" />excedit omnem mentis humanae modum
<lb rend="displayNum" n="314" />nec conprehendi visibus nostris valet,
<lb rend="displayNum" n="315" />extraque et intus inplet ac superfluit. 
<lb rend="displayNum" n="316" />intemporalis, ante quam primus dies,
<lb rend="displayNum" n="317" />esse et fuisse semper unus obtinet;
<lb rend="displayNum" n="318" />lux ipse vera, veri et auctor luminis,
<lb rend="displayNum" n="319" />cum lumen esset, lumen effudit suum:
<lb rend="displayNum" n="320" />ex luce fulgor natus hic est Filius. 
<lb rend="displayNum" n="321" />vis una Patris, vis et una est Filii
<lb rend="displayNum" n="322" />unusque, ab uno lumine splendor satus
<pb id="p.252" />
<lb rend="displayNum" n="323" />pleno refulsit claritatis numine.
<lb rend="displayNum" n="324" />natura simplex pollet unius Dei,
<lb rend="displayNum" n="325" />et quidquid usquam est una virtus condidit, 
<lb rend="displayNum" n="326" />caelum solumque, vim marini gurgitis,
<lb rend="displayNum" n="327" />globos dierum noctiumque praesides,
<lb rend="displayNum" n="328" />ventos, procellas, fulgura, imbres, nubila,
<lb rend="displayNum" n="329" />septemtriones, Hesperos, aestus, nives,
<lb rend="displayNum" n="330" />fontes, pruinas et metalla et flumina, 
<lb rend="displayNum" n="331" />praerupta, plana, montium convallia,
<lb rend="displayNum" n="332" />feras, volucres, reptiles, natatiles,
<lb rend="displayNum" n="333" />iumenta, pecua, subiugales, beluas,
<lb rend="displayNum" n="334" />flores, frutecta, germina, herbas, arbores,
<lb rend="displayNum" n="335" />quae sunt odori, quaeque vernant esui. 
<lb rend="displayNum" n="336" />haec non labore et arte molitus Deus
<lb rend="displayNum" n="337" />sed iussione, quam potestas protulit,
<lb rend="displayNum" n="338" />mandavit esse; facta sunt quae non erant,
<lb rend="displayNum" n="339" />Verbo creavit omniformem machinam;
<lb rend="displayNum" n="340" />virtus paterna semper in verbo fuit. 
<lb rend="displayNum" n="341" />cognostis ipsum: nunc colendi agnoscite
<lb rend="displayNum" n="342" />ritum modumque, quale sit templi genus,
<lb rend="displayNum" n="343" />quae dedicari sanxerit donaria,
<lb rend="displayNum" n="344" />quae vota poscat, quos sacerdotes velit,
<lb rend="displayNum" n="345" />quod mandet illic nectar inmolarier. 
<lb rend="displayNum" n="346" />aedem sibi ipse mente in hominis condidit
<lb rend="displayNum" n="347" />vivam, serenam, sensualem, flabilem,
<lb rend="displayNum" n="348" />solvi incapacem posse, nec destructilem,
<lb rend="displayNum" n="349" />pulchram, venustam, praeminentem culmine,
<lb rend="displayNum" n="350" />discriminatis inlitam coloribus. 
<lb rend="displayNum" n="351" />illic sacerdos stat sacrato in limine,
<lb rend="displayNum" n="352" />foresque primas virgo custodit Fides
<lb rend="displayNum" n="353" />innexa crines vinculis regalibus;
<lb rend="displayNum" n="354" />poscit litari victimas Christo et Patri
<lb rend="displayNum" n="355" />quas scit placere, candidatas, simplices: 
<lb rend="displayNum" n="356" />frontis pudorem, cordis innocentiam,
<pb id="p.254" />
<lb rend="displayNum" n="357" />pacis quietem, castitatem corporis,
<lb rend="displayNum" n="358" />Dei timorem, regulam scientiae,
<lb rend="displayNum" n="359" />ieiuniorum parcitatem sobriam,
<lb rend="displayNum" n="360" />spem non iacentem, semper et largam manum.
<lb rend="displayNum" n="361" />ex his amoenus hostiis surgit vapor 
<lb rend="displayNum" n="362" />vincens odorem balsami, turis, croci,
<lb rend="displayNum" n="363" />auras madentes Persicorum aromatum.
<lb rend="displayNum" n="364" />sublatus inde caelum adusque tollitur
<lb rend="displayNum" n="365" />et prosperatum dulce delectat Deum. 
<lb rend="displayNum" n="366" />hanc disciplinam quisquis infensus vetat,
<lb rend="displayNum" n="367" />vetat probatum vivere et sanctum sequi,
<lb rend="displayNum" n="368" />vetat vigorem mentis alte intendere,
<lb rend="displayNum" n="369" />nostrique acumen ignis ad terram vocat,
<lb rend="displayNum" n="370" />nec excitari vim sinit prudentiae. 
<lb rend="displayNum" n="371" />o mersa limo caecitas gentilium!
<lb rend="displayNum" n="372" />o carnulenta nationum pectora!
<lb rend="displayNum" n="373" />o spissus error! o tenebrosum genus
<lb rend="displayNum" n="374" />terris amicum, deditum cadaveri,
<lb rend="displayNum" n="375" />subiecta semper intuens, numquam supra! 
<lb rend="displayNum" n="376" />furorne summus ultima et dementia est
<lb rend="displayNum" n="377" />deos putare, qui creantur nuptiis,
<lb rend="displayNum" n="378" />rem spiritalem terrulente quaerere,
<lb rend="displayNum" n="379" />elementa mundi consecrare altaribus,
<lb rend="displayNum" n="380" />id quod creatum est conditorem credere, 
<lb rend="displayNum" n="381" />deasceato supplicare stipiti,
<lb rend="displayNum" n="382" />verris cruore scripta saxa spargere,
<lb rend="displayNum" n="383" />aras ofellis obsecrare bubulis,
<lb rend="displayNum" n="384" />homines fuisse cum scias, quos consecras,
<lb rend="displayNum" n="385" />urnas reorum morticinas lambere? 
<lb rend="displayNum" n="386" />desiste, iudex saeculi, tantum nefas
<lb rend="displayNum" n="387" />viris iubere fortibusque et liberis,
<lb rend="displayNum" n="388" />nil est amore veritatis celsius.
<lb rend="displayNum" n="389" />Dei perennis nomen adserentibus
<lb rend="displayNum" n="390" />nihil pavori est, mors et ipsa subiacet.</q>
<pb id="p.256" />
<lb rend="displayNum" n="391" />dudum coquebat disserente martyre
<lb rend="displayNum" n="392" />Asclepiades intus iram subdolam
<lb rend="displayNum" n="393" />stomachatus alto felle, dum longum silet
<lb rend="displayNum" n="394" />bilemque tectis concipit praecordiis;
<lb rend="displayNum" n="395" />tandem latentis vim furoris evomit: 
<lb rend="displayNum" n="396" /><q direct="unspecified">pro Iuppiter! quid est quod ex hoc audio?
<lb rend="displayNum" n="397" />stat inter aras et deorum imagines
<lb rend="displayNum" n="398" />et, quod fateri cogor, in medio foro
<lb rend="displayNum" n="399" />tacente memet, ac perorat perditus,
<lb rend="displayNum" n="400" />quidquid sacrorum est ore foedans inpio. 
<lb rend="displayNum" n="401" />o fas priorum! moris o prisci status!
<lb rend="displayNum" n="402" />inventa regum pro salute publica
<lb rend="displayNum" n="403" />Pompiliorum nostra carpunt saecula,
<lb rend="displayNum" n="404" />quis hos sophistas error invexit novus,
<lb rend="displayNum" n="405" />qui non colendos esse divos disputent? 
<lb rend="displayNum" n="406" />nunc dogma nobis Christianum nascitur
<lb rend="displayNum" n="407" />post evolutos mille demum consules
<lb rend="displayNum" n="408" />ab urbe Roma, ne retexam Nestoras.
<lb rend="displayNum" n="409" />quidquid novellum surgit, olim non fuit.
<lb rend="displayNum" n="410" />vis summa rerum nosse? Pyrrham consule. 
<lb rend="displayNum" n="411" />ubi iste vester tunc erat summus Deus,
<lb rend="displayNum" n="412" />divum favore cum puer Mavortius
<lb rend="displayNum" n="413" />fundaret arcem septicollem Romulus?
<lb rend="displayNum" n="414" />quod Roma pollet auspicato condita,
<lb rend="displayNum" n="415" />Iovi Statori debet et dis ceteris. 
<lb rend="displayNum" n="416" />hoc sanctum ab aevo est, hoc ab atavis traditum:
<pb id="p.258" />
<lb rend="displayNum" n="417" />placanda nobis pro triumphis principis
<lb rend="displayNum" n="418" />delubra, faustus ut secundet gloriam
<lb rend="displayNum" n="419" />procinctus, utque subiugatis hostibus
<lb rend="displayNum" n="420" />ductor quietum frenet orbem legibus. 
<lb rend="displayNum" n="421" />accingere ergo, quisquis es, nequissime,
<lb rend="displayNum" n="422" />pro principali rite nobiscum deos
<lb rend="displayNum" n="423" />orare vita vel, quod hostem publicum
<lb rend="displayNum" n="424" />pati necesse est, solve poenam sanguine,
<lb rend="displayNum" n="425" />sprevisse templa respuisse est principem.</q>
<lb rend="displayNum" n="426" />tunc ille: <q direct="unspecified">numquam pro salute et maximis
<lb rend="displayNum" n="427" />fortissimisque principis cohortibus
<lb rend="displayNum" n="428" />aliter precabor quam fidele ut militent
<lb rend="displayNum" n="429" />Christique lymphis ut renascantur Patri,
<lb rend="displayNum" n="430" />capiant et ipsum caelitus Paraclitum, 
<lb rend="displayNum" n="431" />ut idolorum respuant caliginem,
<lb rend="displayNum" n="432" />cernant ut illud lumen aeternae spei
<lb rend="displayNum" n="433" />non suculentis influens obtutibus
<lb rend="displayNum" n="434" />nec corporales per fenestras emicans,
<lb rend="displayNum" n="435" />puris sed intus quod relucet mentibus. 
<lb rend="displayNum" n="436" />pupilla carnis crassa crassum perspicit,
<lb rend="displayNum" n="437" />et res caduca quod resolvendum est videt:
<lb rend="displayNum" n="438" />liquidis videndis aptus est animae liquor;
<lb rend="displayNum" n="439" />natura fervens sola ferventissimae
<lb rend="displayNum" n="440" />divinitatis vim coruscantem capit. 
<lb rend="displayNum" n="441" />hoc opto lumen imperator noverit
<lb rend="displayNum" n="442" />tuus meusque, si velit fieri meus;
<lb rend="displayNum" n="443" />nam si resistit Christiano nomini,
<lb rend="displayNum" n="444" />meus ille talis imperator non erit:
<lb rend="displayNum" n="445" />scelus iubenti, crede, numquam serviam.</q>
<lb rend="displayNum" n="446" /><q direct="unspecified">statis, ministri?</q> clamitans iudex ait,
<lb rend="displayNum" n="447" /><q direct="unspecified">statis manusque continetis vindices?
<lb rend="displayNum" n="448" />non rupta sulcis dissecatis viscera,
<pb id="p.260" />
<lb rend="displayNum" n="449" />animam nec intus abditam rimamini,
<lb rend="displayNum" n="450" />erumpit unde vox profana in principem?</q>
<lb rend="displayNum" n="451" />scindunt utrumque milites taeterrima
<lb rend="displayNum" n="452" />mucrone hiulco pensilis latus viri,
<lb rend="displayNum" n="453" />sulcant per artus longa tractim vulnera,
<lb rend="displayNum" n="454" />obliqua rectis, recta transversis secant,
<lb rend="displayNum" n="455" />et iam refectis pectus albet ossibus. 
<lb rend="displayNum" n="456" />nitendo anhelant, diffluunt sudoribus,
<lb rend="displayNum" n="457" />cum sit quietus heros in quem saeviunt.
<lb rend="displayNum" n="458" />haec inter addit sponte Romanus loqui:
<lb rend="displayNum" n="459" /><q direct="unspecified">si quaeris, o praefecte, verum noscere,
<lb rend="displayNum" n="460" />hoc omne, quidquid lancinamur, non dolet. 
<lb rend="displayNum" n="461" />dolet quod error pectori insedit tuo,
<lb rend="displayNum" n="462" />populos quod istos perditos 1 tecum trahis.
<lb rend="displayNum" n="463" />currunt frequentes undique ad spectaculum,
<lb rend="displayNum" n="464" />gentile vulgus, heu, gemenda corpora,
<lb rend="displayNum" n="465" />crudumque nostrae sortis exemplum tremunt. 
<lb rend="displayNum" n="466" />audite cuncti: clamo longe ac praedico,
<lb rend="displayNum" n="467" />emitto vocem de catasta celsior:
<lb rend="displayNum" n="468" />Christus paternae gloriae splendor, Deus,
<lb rend="displayNum" n="469" />rerum creator, noster idem particeps
<lb rend="displayNum" n="470" />spondet salutem perpetem credentibus, 
<lb rend="displayNum" n="471" />animae salutem, sola quae non occidit
<lb rend="displayNum" n="472" />sed iuge durans dispares casus subit;
<lb rend="displayNum" n="473" />aut luce fulget aut tenebris mergitur;
<lb rend="displayNum" n="474" />Christum secuta Patris intrat gloriam,
<lb rend="displayNum" n="475" />disiuncta Christo mancipatur Tartaro. 
<lb rend="displayNum" n="476" />curanda mercis qualitas, quaenam mihi
<lb rend="displayNum" n="477" />contingat olim perpetis substantiae;
<lb rend="displayNum" n="478" />nam membra parvi pendo quo pacto cadant,
<lb rend="displayNum" n="479" />casura certe lege naturae suae.
<lb rend="displayNum" n="480" />instat ruina; quod resolvendum est, ruat. 
<lb rend="displayNum" n="481" />nec distat, ignis et fidiculae saeviant,
<pb id="p.262" />
<lb rend="displayNum" n="482" />an corpus aegrum languor asper torqueat,
<lb rend="displayNum" n="483" />cum saepe morbos maior armet saevitas. 1
<lb rend="displayNum" n="484" />non ungularum tanta vis latus fodit
<lb rend="displayNum" n="485" />mucrone quanto dira pulsat pleurisis, 
<lb rend="displayNum" n="486" />nec sic inusta lamminis ardet cutis,
<lb rend="displayNum" n="487" />ut febris atro felle venas exedit
<lb rend="displayNum" n="488" />vel summa pellis ignis obductus coquit
<lb rend="displayNum" n="489" />papulasque fervor aestuosus excitat:
<lb rend="displayNum" n="490" />credas cremari stridulis cauteribus. 
<lb rend="displayNum" n="491" />miserum putatis, quod retortis pendeo
<lb rend="displayNum" n="492" />extentus ulnis, quod revelluntur pedes,
<lb rend="displayNum" n="493" />conpago nervis quod sonat crepantibus:
<lb rend="displayNum" n="494" />sic eiulantes ossa clamant dividi,
<lb rend="displayNum" n="495" />nodosa torquet quos podagra et artrisis. 
<lb rend="displayNum" n="496" />horretis omnes hasce carnificum manus,
<lb rend="displayNum" n="497" />num mitiores sunt manus medentium,
<lb rend="displayNum" n="498" />laniena quando saevit Hippocratica?
<lb rend="displayNum" n="499" />vivum secatur viscus et recens cruor
<lb rend="displayNum" n="500" />scalpella tinguit dum putredo abraditur. 
<lb rend="displayNum" n="501" />putate ferrum triste chirurgos meis
<lb rend="displayNum" n="502" />inferre costis, quod secat salubriter,
<lb rend="displayNum" n="503" />non est amarum quo reformatur salus:
<lb rend="displayNum" n="504" />videntur isti carpere artus tabidos,
<lb rend="displayNum" n="505" />sed dant medellam rebus intus vividis. 
<lb rend="displayNum" n="506" />quis nescit autem quanta corruptela sit
<lb rend="displayNum" n="507" />contaminatae carnis ac solubilis?
<lb rend="displayNum" n="508" />sordet, tumescit, liquitur, foetet, dolet,
<lb rend="displayNum" n="509" />inflatur ira, solvitur libidine,
<lb rend="displayNum" n="510" />plerumque felle tincta livores trahit. 
<pb id="p.264" />
<lb rend="displayNum" n="511" />aurum regestum nonne carni adquiritur?
<lb rend="displayNum" n="512" />inlusa vestis, gemma, bombyx, purpura
<lb rend="displayNum" n="513" />in carnis usum mille quaeruntur dolis,
<lb rend="displayNum" n="514" />luxus vorandi carnis arvinam fovet,
<lb rend="displayNum" n="515" />carnis voluptas omne per nefas ruit. 
<lb rend="displayNum" n="516" />medere, quaeso, carnifex, tantis malis,
<lb rend="displayNum" n="517" />concide, carpe fomitem peccaminum,
<lb rend="displayNum" n="518" />fac ut resecto debilis carnis situ
<lb rend="displayNum" n="519" />dolore ab omni mens supersit libera
<lb rend="displayNum" n="520" />nec gestet ultra quod tyrannus amputet. 
<lb rend="displayNum" n="521" />nec terrearis turba circumstantium:
<lb rend="displayNum" n="522" />hoc perdo solum quod peribit omnibus,
<lb rend="displayNum" n="523" />regi, clienti, pauperique et diviti;
<lb rend="displayNum" n="524" />sic vernularum, sic senatorum caro
<lb rend="displayNum" n="525" />tabescit imo cum sepulcro condita est. 
<lb rend="displayNum" n="526" />iactura vilis mordet et damnum leve
<lb rend="displayNum" n="527" />si, quo carendum est, perdere extimescimus:
<lb rend="displayNum" n="528" />cur, quod necesse est, non voluntas occupat?
<lb rend="displayNum" n="529" />natura cur non vertit in rem gloriae?
<lb rend="displayNum" n="530" />legale damnum deputemus praemiis. 
<lb rend="displayNum" n="531" />sed praemiorum forma quae sit fortibus
<lb rend="displayNum" n="532" />videamus, illa nempe quae numquam perit,
<lb rend="displayNum" n="533" />caelo refusus subvolabit spiritus,
<lb rend="displayNum" n="534" />Dei parentis perfruetur lumine
<lb rend="displayNum" n="535" />regnante Christo stans in arce regia. 
<lb rend="displayNum" n="536" />quandoque caelum ceu liber plicabitur,
<lb rend="displayNum" n="537" />cadet rotati solis in terram globus,
<lb rend="displayNum" n="538" />spheram ruina menstrualem destruet;
<lb rend="displayNum" n="539" />Deus superstes solus et iusti simul
<pb id="p.266" />
<lb rend="displayNum" n="540" />cum sempiternis permanebunt angelis. 
<lb rend="displayNum" n="541" />contemne praesens utile, o prudens homo,
<lb rend="displayNum" n="542" />quod terminandum, quod relinquendum est tibi;
<lb rend="displayNum" n="543" />omitte corpus, rem sepulcri et funeris;
<lb rend="displayNum" n="544" />tende ad futuram gloriam, perge ad Deum;
<lb rend="displayNum" n="545" />agnosce qui sis, vince mundum et saeculum.</q>
<lb rend="displayNum" n="546" />vixdum elocutus martyr hanc peregerat
<lb rend="displayNum" n="547" />orationem, cum furens interserit
<lb rend="displayNum" n="548" />Asclepiades: <q direct="unspecified">vertat ictum carnifex
<lb rend="displayNum" n="549" />in os loquentis, inque maxillas manum
<lb rend="displayNum" n="550" />sulcosque acutos et fidiculas transferat. 
<lb rend="displayNum" n="551" />verbositatis ipse rumpatur locus,
<lb rend="displayNum" n="552" />scaturrientes perdat ut loquacitas
<lb rend="displayNum" n="553" />sermonis auras perforatis follibus,
<lb rend="displayNum" n="554" />quibus sonandi nulla lex ponit modum;
<lb rend="displayNum" n="555" />ipsa et loquentis verba torqueri volo.</q>
<lb rend="displayNum" n="556" />inplet iubentis dicta lictor inpius;
<lb rend="displayNum" n="557" />charaxat ambas ungulis scribentibus
<lb rend="displayNum" n="558" />genas, cruentis et secat faciem notis,
<lb rend="displayNum" n="559" />hirsuta barbis solvitur carptim cutis,
<lb rend="displayNum" n="560" />et mentum adusque vultus omnis scinditur. 
<lb rend="displayNum" n="561" />martyr fluentem fatur inter sanguinem:
<lb rend="displayNum" n="562" /><q direct="unspecified">grates tibi, o praefecte, magnas debeo,
<lb rend="displayNum" n="563" />quod multa pandens ora iam Christum loquor,
<lb rend="displayNum" n="564" />artabat ampli nominis praeconium
<lb rend="displayNum" n="565" />meatus unus, inpar ad laudes Dei. 
<lb rend="displayNum" n="566" />rimas patentes invenit vox edita
<lb rend="displayNum" n="567" />multisque fusa rictibus reddit sonos
<lb rend="displayNum" n="568" />hinc inde plures, et profatur undique
<lb rend="displayNum" n="569" />Christi Patrisque sempiternam gloriam,
<lb rend="displayNum" n="570" />tot ecce laudant ora quot sunt vulnera.</q>
<lb rend="displayNum" n="571" />tali repressus cognitor constantia
<lb rend="displayNum" n="572" />cessare poenam praecipit, tunc sic ait:
<lb rend="displayNum" n="573" /><q direct="unspecified">per solis ignes iuro, qui nostros dies
<pb id="p.268" />
<lb rend="displayNum" n="574" />reciprocatis administrat circulis,
<lb rend="displayNum" n="575" />cuius recursu lux et annus ducitur, 
<lb rend="displayNum" n="576" />ignes parandos iam tibi tristis rogi,
<lb rend="displayNum" n="577" />qui fine digno corpus istud devorent,
<lb rend="displayNum" n="578" />quod perseverans tam resistit nequiter
<lb rend="displayNum" n="579" />sacris vetustis, nec dolorum spiculis
<lb rend="displayNum" n="580" />victum fatiscit, fitque poenis fortius. 
<lb rend="displayNum" n="581" />quis hunc rigorem pectori iniecit stupor?
<lb rend="displayNum" n="582" />mens obstinata est, corpus omne obcalluit,
<lb rend="displayNum" n="583" />tantus novelli dogmatis regnat furor:
<lb rend="displayNum" n="584" />hic nempe vester Christus haud olim fuit,
<lb rend="displayNum" n="585" />quem tu fateris ipse suffixum cruci.</q>
<lb rend="displayNum" n="586" /><q direct="unspecified">haec illa crux est omnium nostrum salus,</q>
<lb rend="displayNum" n="587" />Romanus inquit: <q direct="unspecified">hominis haec redemptio est.
<lb rend="displayNum" n="588" />scio incapacem te sacramenti, inpie,
<lb rend="displayNum" n="589" />non posse caecis sensibus mysterium
<lb rend="displayNum" n="590" />haurire nostrum: nil diurnum nox capit. 
<lb rend="displayNum" n="591" />tamen in tenebris proferam claram facem,
<lb rend="displayNum" n="592" />sanus videbit, lippus oculos obteget.
<lb rend="displayNum" n="593" />' removete lumen,' dicet insanabilis;
<lb rend="displayNum" n="594" />' iniuriosa est nil videnti claritas.'
<lb rend="displayNum" n="595" />audi, profane, quod gravatus oderis. 
<lb rend="displayNum" n="596" />regem perennem rex perennis protulit
<lb rend="displayNum" n="597" />in se manentem nec minorem tempore,
<lb rend="displayNum" n="598" />quia tempus illum non tenet; nam fons retro
<lb rend="displayNum" n="599" />exordiorum est et dierum et temporum,
<lb rend="displayNum" n="600" />ex Patre Christus: hoc Pater, quod Filius. 
<lb rend="displayNum" n="601" />hic se videndum praestitit mortalibus,
<lb rend="displayNum" n="602" />mortale corpus sumpsit inmortalitas,
<lb rend="displayNum" n="603" />ut, dum caducum portat aeternus Deus,
<lb rend="displayNum" n="604" />transire nostrum posset ad caelestia:
<pb id="p.270" />
<lb rend="displayNum" n="605" />homo est peremptus et resurrexit Deus. 
<lb rend="displayNum" n="606" />congressa mors est membra gestanti Deo;
<lb rend="displayNum" n="607" />dum nostra temptat, cessit inmortalibus.
<lb rend="displayNum" n="608" />stultum putatis hoc, sophistae saeculi;
<lb rend="displayNum" n="609" />sed stulta mundi summus elegit Pater,
<lb rend="displayNum" n="610" />ut stultus esset saeculi prudens Dei. 
<lb rend="displayNum" n="611" />antiquitatem Romuli et Mavortiam
<lb rend="displayNum" n="612" />lupam renarras, primum et omen vulturum.
<lb rend="displayNum" n="613" />si res novellas respuis, nil tam recens:
<lb rend="displayNum" n="614" />vix mille fastis inplet hanc aetatulam
<lb rend="displayNum" n="615" />cursus dierum conditore ab augure. 
<lb rend="displayNum" n="616" />sescenta possum regna pridem condita
<lb rend="displayNum" n="617" />proferre toto in orbe, si sit otium,
<lb rend="displayNum" n="618" />multo ante clara quam capellam Gnosiam
<lb rend="displayNum" n="619" />suxisse fertur Iuppiter, Martis pater,
<lb rend="displayNum" n="620" />sed illa non sunt, haec et olim non erunt. 
<lb rend="displayNum" n="621" />crux ista Christi, quam novellam dicitis,
<lb rend="displayNum" n="622" />nascente mundo factus ut primum est homo,
<lb rend="displayNum" n="623" />expressa signis, expedita est litteris:
<lb rend="displayNum" n="624" />adventus eius mille per miracula
<lb rend="displayNum" n="625" />praenuntiatus ore vatum consono. 
<lb rend="displayNum" n="626" />reges, prophetae, iudicesque et principes
<lb rend="displayNum" n="627" />virtute, bellis, cultibus, sacris, stilo
<lb rend="displayNum" n="628" />non destiterunt pingere formam crucis,
<lb rend="displayNum" n="629" />crux praenotata, crux adumbrata est prius,
<pb id="p.272" />
<lb rend="displayNum" n="630" />crucem vetusta conbiberunt saecula. 
<lb rend="displayNum" n="631" />tandem refectis vocibus propheticis
<lb rend="displayNum" n="632" />aetate nostra conprobata antiquitas
<lb rend="displayNum" n="633" />coram refulsit ore conspicabili,
<lb rend="displayNum" n="634" />ne fluctuaret veritas dubia fide,
<lb rend="displayNum" n="635" />si non pateret teste visu comminus. 
<lb rend="displayNum" n="636" />hinc nos et ipsum non perire credimus
<lb rend="displayNum" n="637" />corpus, sepulcro quod vorandum traditur,
<lb rend="displayNum" n="638" />quia Christus in se mortuum corpus cruci
<lb rend="displayNum" n="639" />secum excitatum vexit ad solium Patris,
<lb rend="displayNum" n="640" />viamque cunctis ad resurgendum dedit. 
<lb rend="displayNum" n="641" />crux illa nostra est, nos patibulum ascendimus,
<lb rend="displayNum" n="642" />nobis peremptus Christus et nobis Deus
<lb rend="displayNum" n="643" />Christus reversus, ipse qui moriens homo est,
<lb rend="displayNum" n="644" />natura duplex: moritur et mortem domat,
<lb rend="displayNum" n="645" />reditque in illud quod perire nesciat. 
<lb rend="displayNum" n="646" />dixisse pauca sit satis de mysticis
<lb rend="displayNum" n="647" />nostrae salutis deque processu spei.
<lb rend="displayNum" n="648" />iam iam silebo: margaritas spargere
<lb rend="displayNum" n="649" />Christi vetamur inter inmundos sues,
<lb rend="displayNum" n="650" />lutulenta sanctum ne ferant animalia. 
<lb rend="displayNum" n="651" />sed quia profunda non licet luctarier
<lb rend="displayNum" n="652" />ratione tecum, consulamus proxima:
<lb rend="displayNum" n="653" />interrogetur ipsa naturalium
<lb rend="displayNum" n="654" />simplex sine arte sensuum sententia:
<lb rend="displayNum" n="655" />fuci inperitus fac ut adsit arbiter. 
<lb rend="displayNum" n="656" />da septuennem circiter puerum aut minus,
<lb rend="displayNum" n="657" />qui sit favoris liber et non oderit
<lb rend="displayNum" n="658" />quemquam nec ullum mentis in vitium cadat,
<lb rend="displayNum" n="659" />periclitemur quid recens infantia
<lb rend="displayNum" n="660" />dicat sequendum, quid novus sapiat vigor.</q>
<lb rend="displayNum" n="661" />hanc ille sancti martyris vocem libens
<lb rend="displayNum" n="662" />amplexus unum de caterva infantium
<lb rend="displayNum" n="663" />parvum nec olim lacte depulsum capi
<pb id="p.274" />
<lb rend="displayNum" n="664" />captumque adesse praecipit. <q direct="unspecified">quidvis roga,</q>
<lb rend="displayNum" n="665" />inquit, <q direct="unspecified">sequamur quod probant pusio.</q>
<lb rend="displayNum" n="666" />Romanus ardens experiri innoxiam
<lb rend="displayNum" n="667" />laetantis oris indolem <q direct="unspecified">filiole,</q> ait,
<lb rend="displayNum" n="668" /><q direct="unspecified">dic, quid videtur esse verum et congruens,
<lb rend="displayNum" n="669" />unumne Christum colere et in Christo Patrem,
<lb rend="displayNum" n="670" />an conprecari mille formarum deos?</q>
<lb rend="displayNum" n="671" />adrisit infans nec moratus rettulit:
<lb rend="displayNum" n="672" /><q direct="unspecified">est quidquid illud, quod ferunt homines Deum,
<lb rend="displayNum" n="673" />unum esse oportet et quod uni est unicum,
<lb rend="displayNum" n="674" />cum Christus hoc sit, Christus est verus Deus.
<lb rend="displayNum" n="675" />genera deorum multa nec pueri putant.</q>
<lb rend="displayNum" n="676" />stupuit tyrannus sub pudore fluctuans;
<lb rend="displayNum" n="677" />nec vim decebat innocenti aetatulae
<lb rend="displayNum" n="678" />inferre leges, nec loquenti talia
<lb rend="displayNum" n="679" />furor sinebat efferatus parcere.
<lb rend="displayNum" n="680" /><q direct="unspecified">quis auctor,</q> inquit, <q direct="unspecified">vocis est huius tibi?</q>
<lb rend="displayNum" n="681" />respondit ille: <q direct="unspecified">mater, et matri Deus. 
<lb rend="displayNum" n="682" />illa ex parente Spiritu docta inbibit
<lb rend="displayNum" n="683" />quo me inter ipsa pasceret cunabula;
<lb rend="displayNum" n="684" />ego, ut gemellis uberum de fontibus
<lb rend="displayNum" n="685" />lac parvus hausi, Christum et hausi credere.</q>
<lb rend="displayNum" n="686" /><q direct="unspecified">ergo ipsa mater adsit,</q> exclamat, <q direct="unspecified">cedo,</q>
<lb rend="displayNum" n="687" />Asclepiades; <q direct="unspecified">disciplinae et exitum 
<lb rend="displayNum" n="688" />tristem suae magistra spectet inpia,
<lb rend="displayNum" n="689" />male eruditi torqueatur funere
<lb rend="displayNum" n="690" />infantis orba, quemque corrupit fleat. 
<lb rend="displayNum" n="691" />absit ministros vilis ut muliercula
<lb rend="displayNum" n="692" />nostros fatiget: quantulus autem dolor
<lb rend="displayNum" n="693" />vexabit artus mortis auxilio brevis!
<lb rend="displayNum" n="694" />oculi parentis punientur acrius
<lb rend="displayNum" n="695" />quam si cruentae membra carpant ungulae.</q>
<lb rend="displayNum" n="696" />vix haec profatus pusionem praecipit
<pb id="p.276" />
<lb rend="displayNum" n="697" />sublime tollant et manu pulsent nates,
<lb rend="displayNum" n="698" />mox et remota veste virgis verberent
<lb rend="displayNum" n="699" />tenerumque duris ictibus tergum secent,
<lb rend="displayNum" n="700" />plus unde lactis quam cruoris defluat. 
<lb rend="displayNum" n="701" />quae cautis illud perpeti spectaculum,
<lb rend="displayNum" n="702" />quis ferre possit aeris aut ferri rigor?
<lb rend="displayNum" n="703" />inpacta quotiens corpus attigerat salix,
<lb rend="displayNum" n="704" />tenui rubebant sanguine uda vimina,
<lb rend="displayNum" n="705" />quem plaga flerat roscidis livoribus. 
<lb rend="displayNum" n="706" />ferunt minaces verberantium genas
<lb rend="displayNum" n="707" />inlacrimasse sponte dimanantibus
<lb rend="displayNum" n="708" />guttis per ora barbarum frementia,
<lb rend="displayNum" n="709" />scribas et ipsos et coronam plebium
<lb rend="displayNum" n="710" />proceresque siccis non stetisse visibus. 
<lb rend="displayNum" n="711" />at sola mater hisce lamentis caret,
<lb rend="displayNum" n="712" />soli sereno frons renidet gaudio;
<lb rend="displayNum" n="713" />stat in piorum corde pietas fortior
<lb rend="displayNum" n="714" />amore Christi contumax doloribus
<lb rend="displayNum" n="715" />firmatque sensum mollis indulgentiae. 
<lb rend="displayNum" n="716" />sitire sese parvus exclamaverat: '
<lb rend="displayNum" n="717" />animae aestuantis ardor in cruciatibus
<lb rend="displayNum" n="718" />hoc exigebat, lymphae ut haustum posceret:
<lb rend="displayNum" n="719" />quem torva mater eminus triste intuens
<lb rend="displayNum" n="720" />vultu et severis vocibus sic increpat: 
<lb rend="displayNum" n="721" /><q direct="unspecified">puto inbecillo, nate, turbaris metu
<lb rend="displayNum" n="722" />et te doloris horror adflictum domat,
<lb rend="displayNum" n="723" />non hanc meorum viscerum stirpem fore
<lb rend="displayNum" n="724" />Deo spopondi, non in hanc spem gloriae
<lb rend="displayNum" n="725" />te procreavi, cedere ut leto scias. 
<lb rend="displayNum" n="726" />aquam bibendam postulas, cum sit tibi
<lb rend="displayNum" n="727" />fons ille vivus praesto, qui semper fluit
<lb rend="displayNum" n="728" />et cuncta solus inrigat viventia,
<lb rend="displayNum" n="729" />intus forisque spiritum et corpus simul,
<lb rend="displayNum" n="730" />aeternitatem largiens potantibus. 
<pb id="p.278" />
<lb rend="displayNum" n="731" />venies ad illud mox fluentum, si modo
<lb rend="displayNum" n="732" />animo ac medullis solus ardor aestuet
<lb rend="displayNum" n="733" />videre Christum, quod semel potum adfatim
<lb rend="displayNum" n="734" />sic sedat omnem pectoris flagrantiam
<lb rend="displayNum" n="735" />vita ut beata iam sitire nesciat. 
<lb rend="displayNum" n="736" />hic, hic bibendus, nate, nunc tibi est calix,
<lb rend="displayNum" n="737" />mille in Bethleem quem biberunt parvuli:
<lb rend="displayNum" n="738" />oblita lactis et papillarum inmemor
<lb rend="displayNum" n="739" />aetas amaris, mox deinde dulcibus
<lb rend="displayNum" n="740" />refecta poclis mella sumpsit sanguinis. 
<lb rend="displayNum" n="741" />exemplum ad istud nitere, o fortis puer,
<lb rend="displayNum" n="742" />generosa prolis, matris et potentia,
<lb rend="displayNum" n="743" />omnes capaces esse virtutum Pater
<lb rend="displayNum" n="744" />mandavit annos, neminem excepit diem,
<lb rend="displayNum" n="745" />ipsis triumphos adnuens vagitibus. 
<lb rend="displayNum" n="746" />scis, saepe dixi, cum docenti adluderes
<lb rend="displayNum" n="747" />et garrulorum signa verborum dares,
<lb rend="displayNum" n="748" />Isaac fuisse parvulum patri unicum,
<lb rend="displayNum" n="749" />qui, cum inmolandus aram et ensem cerneret,
<lb rend="displayNum" n="750" />ultro sacranti colla praebuerit seni. 
<lb rend="displayNum" n="751" />narravi et illud nobile ac memorabile
<lb rend="displayNum" n="752" />certamen, una matre quod septem editi
<lb rend="displayNum" n="753" />gessere pueri, sed tamen factis viri,
<lb rend="displayNum" n="754" />hortante eadem matre in ancipiti exitu
<lb rend="displayNum" n="755" />poenae et coronae sanguini ut ne parcerent. 
<lb rend="displayNum" n="756" />videbat ipsos apparatus funerum
<lb rend="displayNum" n="757" />praesens suorum nec movebatur parens
<lb rend="displayNum" n="758" />laetata quotiens aut olivo stridula
<lb rend="displayNum" n="759" />sartago frixum torruisset puberem
<lb rend="displayNum" n="760" />dira aut cremasset lamminarum inpressio. 
<lb rend="displayNum" n="761" />comam cutemque verticis revulserat
<lb rend="displayNum" n="762" />a fronte tortor, nuda testa ut tegmine
<lb rend="displayNum" n="763" />cervicem adusque dehonestarct caput;
<pb id="p.280" />
<lb rend="displayNum" n="764" />clamabat illa: ' patere; gemmis vestiet
<lb rend="displayNum" n="765" />apicem hunc corona regio ex diademate.' 
<lb rend="displayNum" n="766" />linguam tyrannus amputari iusserat
<lb rend="displayNum" n="767" />uni ex ephebis; mater aiebat: ' satis
<lb rend="displayNum" n="768" />iam parta nobis gloria est; pars optima
<lb rend="displayNum" n="769" />Deo inmolatur ecce nostri corporis;
<lb rend="displayNum" n="770" />digna est fidelis lingua quae sit hostia. 
<lb rend="displayNum" n="771" />interpres animi, enuntiatrix sensuum,
<lb rend="displayNum" n="772" />cordis ministra, praeco operti pectoris,
<lb rend="displayNum" n="773" />prima offeratur in sacramentum necis
<lb rend="displayNum" n="774" />et sit redemptrix prima membrorum omnium;
<lb rend="displayNum" n="775" />ducem dicatam mox sequentur cetera.' 
<lb rend="displayNum" n="776" />his Maccabeos incitans stimulis parens
<lb rend="displayNum" n="777" />hostem subegit subiugatum septies,
<lb rend="displayNum" n="778" />quot feta natis, tot triumphis inclyta;
<lb rend="displayNum" n="779" />me partus unus ut feracem gloriae,
<lb rend="displayNum" n="780" />mea vita, praestet, in tua est situm manu. 
<lb rend="displayNum" n="781" />per huius alvi fida conceptacula,
<lb rend="displayNum" n="782" />per hospitalem mense bis quino larem,
<lb rend="displayNum" n="783" />si dulce nostri pectoris nectar tibi,
<lb rend="displayNum" n="784" />si molle gremium, grata si crepundia,
<lb rend="displayNum" n="785" />persiste et horum munerum auctorem adsere.
<lb rend="displayNum" n="786" />quanam arte nobis vivere intus coeperis, 
<lb rend="displayNum" n="787" />nihilumque et illud, unde corpus, nescio;
<lb rend="displayNum" n="788" />novit animator solus et factor tui.
<lb rend="displayNum" n="789" />inpendere ipsi, cuius ortus munere es;
<lb rend="displayNum" n="790" />bene in datorem quod dedit refuderis.</q>
<lb rend="displayNum" n="791" />talia canente matre iam laetus puer
<lb rend="displayNum" n="792" />virgas strepentes et dolorem verberum
<lb rend="displayNum" n="793" />ridebat. hic tum cognitor pronuntiat:
<lb rend="displayNum" n="794" /><q direct="unspecified">claudatur infans carcere et tanti mali
<lb rend="displayNum" n="795" />Romanus auctor torqueatur acrius.</q>
<pb id="p.282" />
<lb rend="displayNum" n="796" />illum recentes per cicatricum vias
<lb rend="displayNum" n="797" />denuo exarabant, quaque acutum traxerant
<lb rend="displayNum" n="798" />paulo ante ferrum, mox recrudescentibus
<lb rend="displayNum" n="799" />plagis apertas persequebantur notas,
<lb rend="displayNum" n="800" />quos iam superbus victor ignavos vocat. 
<lb rend="displayNum" n="801" /><q direct="unspecified">o non virile robur, o molles manus!
<lb rend="displayNum" n="802" />unam labantis dissipare tam diu
<lb rend="displayNum" n="803" />vos non potesse fabricam corpusculi!
<lb rend="displayNum" n="804" />vix iam cohaeret, nec tamen penitus cadit,
<lb rend="displayNum" n="805" />vincens lacertos dexterarum inertium. 
<lb rend="displayNum" n="806" />citius cadaver dentibus carpunt canes,
<lb rend="displayNum" n="807" />longeque morsus vulturum efficacior
<lb rend="displayNum" n="808" />ad devorandas carnis offas mortuae,
<lb rend="displayNum" n="809" />languetis inbelli fame ac fatiscitis,
<lb rend="displayNum" n="810" />gula est ferina, sed socors edacitas.</q>
<lb rend="displayNum" n="811" />exarsit istis turbida ira iudicis
<lb rend="displayNum" n="812" />seque in supremam concitat sententiam:
<lb rend="displayNum" n="813" /><q direct="unspecified">si te morarum paenitet, finem citum
<lb rend="displayNum" n="814" />subeas licebit: ignibus vorabere
<lb rend="displayNum" n="815" />damnatus et favilla iam tenuis fies.</q>
<lb rend="displayNum" n="816" />abiens at ille, cum foro abriperent virum
<lb rend="displayNum" n="817" />truces ministri, pone respectans ait:
<lb rend="displayNum" n="818" /><q direct="unspecified">appello ab ista, perfide, ad Christum meum
<lb rend="displayNum" n="819" />crudelitate, non metu mortis tremens,
<lb rend="displayNum" n="820" />sed ut probetur esse nil quod iudicas.</q>
<lb rend="displayNum" n="821" /><q direct="unspecified">quid differo,</q> inquit ille, <q direct="unspecified">utrosque perdere,
<lb rend="displayNum" n="822" />puerum ac magistrum, conplices sectae inpiae?
<lb rend="displayNum" n="823" />gladius recidat vile vix hominis caput
<lb rend="displayNum" n="824" />infantis, istum flamma vindex concremet,
<lb rend="displayNum" n="825" />sit his sub uno fine dispar exitus.</q>
<lb rend="displayNum" n="826" />perventum ad ipsum caedis inplendae locum,
<lb rend="displayNum" n="827" />natum gerebat mater amplexu et sinu,
<pb id="p.284" />
<lb rend="displayNum" n="828" />ut primitivum crederes fetum geri
<lb rend="displayNum" n="829" />Deo offerendum sancti Abelis ferculo,
<lb rend="displayNum" n="830" />lectum ex ovili, puriorem ceteris. 
<lb rend="displayNum" n="831" />puerum poposcit carnifex, mater dedit,
<lb rend="displayNum" n="832" />nec inmorata est fletibus, tantum osculum
<lb rend="displayNum" n="833" />inpressit unum: <q direct="unspecified">vale,</q> ait, <q direct="unspecified">dulcissime,
<lb rend="displayNum" n="834" />et cum beatus regna Christi intraveris,
<lb rend="displayNum" n="835" />memento matris, iam patrone ex filio.</q>
<lb rend="displayNum" n="836" />dixit: deinde dum ferit cerviculam
<lb rend="displayNum" n="837" />percussor ense, docta mulier psallere
<lb rend="displayNum" n="838" />hymnum canebat carminis Davitici:
<lb rend="displayNum" n="839" />' pretiosa sancti mors sub aspectu Dei,
<lb rend="displayNum" n="840" />tuus ille servus, prolis ancillae tuae.' 
<lb rend="displayNum" n="841" />talia retexens explicabat pallium
<lb rend="displayNum" n="842" />manusque tendebat sub ictu et sanguine,
<lb rend="displayNum" n="843" />venarum ut undam profluam manantium
<lb rend="displayNum" n="844" />et palpitantis oris exciperet globum:
<lb rend="displayNum" n="845" />excepit, et caro adplicavit pectori.  
<lb rend="displayNum" n="846" />at parte campi ex altera inmanem pyram
<lb rend="displayNum" n="847" />texebat ustor fumidus pinu arida,
<lb rend="displayNum" n="848" />sarmenta mixtim subdita et faeni struem
<lb rend="displayNum" n="849" />spargens liquato rore ferventis picis,
<lb rend="displayNum" n="850" />quo flamma pastu cresceret ferocius. 
<lb rend="displayNum" n="851" />et iam retortis bracchiis furca eminus
<lb rend="displayNum" n="852" />Romanus actus ingerebatur rogo:
<lb rend="displayNum" n="853" /><q direct="unspecified">scio,</q> inquit ille, <q direct="unspecified">non futurum ut concremer,
<lb rend="displayNum" n="854" />nec passionis hoc genus datum est mihi,
<lb rend="displayNum" n="855" />et restat ingens quod fiat miraculum.</q>
<lb rend="displayNum" n="856" />haec eius orsa sequitur inmensus fragor
<lb rend="displayNum" n="857" />nubis ruentis, nimbus undatim nigro
<pb id="p.286" />
<lb rend="displayNum" n="858" />praeceps aquarum flumine ignes obruit.
<lb rend="displayNum" n="859" />aiunt olivo semiconbustas faces,
<lb rend="displayNum" n="860" />sed vincit imber iam madentem fomitem. 
<lb rend="displayNum" n="861" />trepidare taeter carnifex rebus novis
<lb rend="displayNum" n="862" />turbatus, et qua posset arte insistere,
<lb rend="displayNum" n="863" />versare torres cum favillis umidis,
<lb rend="displayNum" n="864" />prunas maniplis confovere stuppeis '
<lb rend="displayNum" n="865" />et semen ignis inter undas quaerere. 
<lb rend="displayNum" n="866" />quod cum tumenti nuntiatum iudici,
<lb rend="displayNum" n="867" />commovit 1 iram fellis inplacabilis:
<lb rend="displayNum" n="868" /><q direct="unspecified">quousque tandem summus hic nobis magus
<lb rend="displayNum" n="869" />inludet,</q> inquit, <q direct="unspecified">Thessalorum carmine
<lb rend="displayNum" n="870" />poenam peritus vertere in ludibrium? 
<lb rend="displayNum" n="871" />fortasse cervix, si secandam iussero
<lb rend="displayNum" n="872" />flecti sub ensem, non patebit vulneri:
<lb rend="displayNum" n="873" />vel amputatum plaga collum dividens
<lb rend="displayNum" n="874" />rursus coibit ac reglutinabitur,
<lb rend="displayNum" n="875" />umerisque vertex eminebit additus. 
<lb rend="displayNum" n="876" />temptemus igitur ante partem quampiam
<lb rend="displayNum" n="877" />truncare ferro corporis superstitis,
<lb rend="displayNum" n="878" />ne morte simpla criminosus multiplex
<lb rend="displayNum" n="879" />cadat vel una perfidus caede oppetat:
<lb rend="displayNum" n="880" />quot membra gestat, tot modis pereat volo. 
<lb rend="displayNum" n="881" />libet experiri, Lerna sicut traditur,
<lb rend="displayNum" n="882" />utrum renatis pullulascat artubus,
<lb rend="displayNum" n="883" />ac se inminuti corporis damnis novum
<lb rend="displayNum" n="884" />instauret: ipse praesto erit tunc Hercules
<lb rend="displayNum" n="885" />hydrina suetus ustuire vulnera. 
<lb rend="displayNum" n="886" />iam nunc secandi doctus adsit artifex,
<lb rend="displayNum" n="887" />qui cuncta norit viscerum confinia
<pb id="p.288" />
<lb rend="displayNum" n="888" />vel nexa nervis disparare vincula.
<lb rend="displayNum" n="889" />date hunc, revulsis qui medetur ossibus
<lb rend="displayNum" n="890" />aut fracta nodis sarciens conpaginat. 
<lb rend="displayNum" n="891" />linguam priorem detrahat radicitus,
<lb rend="displayNum" n="892" />quae corpore omni sola vivit nequior;
<lb rend="displayNum" n="893" />illa et procaci pessima in nostros deos
<lb rend="displayNum" n="894" />invecta motu fas profanavit vetus,
<lb rend="displayNum" n="895" />audax et ipsi non pepercit principi.</q>
<lb rend="displayNum" n="896" />Aristo quidam medicus accitus venit,
<lb rend="displayNum" n="897" />proferre linguam praecipit: profert statim
<lb rend="displayNum" n="898" />martyr retectam, pandit ima et faucium;
<lb rend="displayNum" n="899" />ille et palatum tractat et digito exitum
<lb rend="displayNum" n="900" />vocis pererrans vulneri explorat locum. 
<lb rend="displayNum" n="901" />linguam deinde longe ab ore protrahens
<lb rend="displayNum" n="902" />scalpellum in usque guttur insertans agit.
<lb rend="displayNum" n="903" />illo secante fila sensim singula
<lb rend="displayNum" n="904" />numquam momordit martyr aut os dentibus
<lb rend="displayNum" n="905" />conpressit artis nec cruorem sorbuit. 
<lb rend="displayNum" n="906" />inmotus et patente rictu constitit
<lb rend="displayNum" n="907" />dum sanguis extra defluit scaturriens;
<lb rend="displayNum" n="908" />perfusa pulcher menta russo stemmate
<lb rend="displayNum" n="909" />fert et cruenti pectoris spectat decus
<lb rend="displayNum" n="910" />fruiturque et ostro vestis ut iam regiae. 
<lb rend="displayNum" n="911" />praefectus ergo ratus elinguem virum
<lb rend="displayNum" n="912" />cogi ad sacrandum posse, cum verbis carens
<lb rend="displayNum" n="913" />nil in deorum blateraret dedecus,
<lb rend="displayNum" n="914" />iubet reduci iam tacentem ac debilem
<lb rend="displayNum" n="915" />multo loquentis turbine olim territus. 
<lb rend="displayNum" n="916" />reponit aras ad tribunal denuo
<lb rend="displayNum" n="917" />et tus et ignem vividum in carbonibus
<lb rend="displayNum" n="918" />taurina et exta vel suilla abdomina:
<lb rend="displayNum" n="919" />ingressus ille, ut hos paratus perspicit,
<lb rend="displayNum" n="920" />insufflat, ipsos ceu videret daemonas. 
<pb id="p.290" />
<lb rend="displayNum" n="921" />inridet hoc Asclepiades laetior,
<lb rend="displayNum" n="922" />addit deinde: <q direct="unspecified">numquid inclementius,
<lb rend="displayNum" n="923" />sicut solebas, es paratus dicere?
<lb rend="displayNum" n="924" />effare quidvis ac perora et dissere.
<lb rend="displayNum" n="925" />permitto vocem libere ut exerceas.</q>
<lb rend="displayNum" n="926" />Romanus alto corde suspirans diu
<lb rend="displayNum" n="927" />gemitu querellam traxit et sic orsus est:
<lb rend="displayNum" n="928" /><q direct="unspecified">Christum loquenti lingua numquam defuit,
<lb rend="displayNum" n="929" />nec verba quaeras quo regantur organo,
<lb rend="displayNum" n="930" />cum praedicatur ipse verborum dator. 
<lb rend="displayNum" n="931" />qui fecit ut vis vocis expressa intimo
<lb rend="displayNum" n="932" />pulmone et oris torta sub testudine
<lb rend="displayNum" n="933" />nunc ex palato det repercussos sonos,
<lb rend="displayNum" n="934" />nunc temperetur dentium de pectine,
<lb rend="displayNum" n="935" />sitque his agendis lingua plectrum mobile, 
<lb rend="displayNum" n="936" />si mandet idem faucium sic fistulas
<lb rend="displayNum" n="937" />spirare flatu concinentes consono
<lb rend="displayNum" n="938" />ut verba in ipsis explicent meatibus,
<lb rend="displayNum" n="939" />vel exitu oris cymbalis profarier
<lb rend="displayNum" n="940" />nunc pressa parce labra, nunc hiantia, 
<lb rend="displayNum" n="941" />dubitasne verti posse naturae statum,
<lb rend="displayNum" n="942" />cui facta forma est, qualis esset primitus?
<lb rend="displayNum" n="943" />hanc nempe factor vertere, ut libet, potest
<lb rend="displayNum" n="944" />positasque leges texere ac retexere,
<lb rend="displayNum" n="945" />linguam loquella ne ministram postulet. 
<lb rend="displayNum" n="946" />vis scire nostri numinis potentiam?
<lb rend="displayNum" n="947" />fluctus liquentis aequoris pressit pede:
<lb rend="displayNum" n="948" />natura fluxa ac tenuis in solidum coit,
<lb rend="displayNum" n="949" />quam dispar illis legibus quis condita est!
<lb rend="displayNum" n="950" />solet natatus ferre, fert vestigia. 
<lb rend="displayNum" n="951" />habet usitatum munus hoc divinitas
<lb rend="displayNum" n="952" />quae vera nobis colitur in Christo et Patre,
<lb rend="displayNum" n="953" />mutis loquellam, percitum claudis gradum,
<pb id="p.292" />
<lb rend="displayNum" n="954" />surdis fruendam reddere audientiam,
<lb rend="displayNum" n="955" />donare caecis lucis insuetae diem. 
<lb rend="displayNum" n="956" />haec si quis amens fabulosa existimat,
<lb rend="displayNum" n="957" />vel ipse tute si parum fidelia
<lb rend="displayNum" n="958" />rebare pridem, vera cognoscas licet:
<lb rend="displayNum" n="959" />habes loquentem, cuius amputaveras
<lb rend="displayNum" n="960" />linguam: probatis cede iam miraculis.</q>
<lb rend="displayNum" n="961" />horror stupentem persecutorem subit
<lb rend="displayNum" n="962" />timorque et ira pectus in caliginem
<lb rend="displayNum" n="963" />vertere; nescit vigilet anne somniet,
<lb rend="displayNum" n="964" />miratur haerens quod sit ostenti genus,
<lb rend="displayNum" n="965" />formido frangit, armat indignatio. 
<lb rend="displayNum" n="966" />nec vim domare mentis effrenae potest,
<lb rend="displayNum" n="967" />nec quo furoris tela vertat invenit,
<lb rend="displayNum" n="968" />postremo medicum saevus insontem iubet
<lb rend="displayNum" n="969" />reum citari; nundinatum hunc arguit
<lb rend="displayNum" n="970" />mercede certa pactus ut conluderet: 
<lb rend="displayNum" n="971" />aut ferrum in ore nil agens et inritum
<lb rend="displayNum" n="972" />versasse frustra seu retunsis tactibus
<lb rend="displayNum" n="973" />aut arte quadam vulnus inlatum breve,
<lb rend="displayNum" n="974" />quod sauciata parte linguam laederet
<lb rend="displayNum" n="975" />nervos nec omnes usquequaque abscideret. 
<lb rend="displayNum" n="976" />manere salvam vocis harmoniam probe
<lb rend="displayNum" n="977" />non posse, inani concavo verba exprimi,
<lb rend="displayNum" n="978" />quae concrepare ligula moderatrix facit,
<lb rend="displayNum" n="979" />esto ut resultet spiritus vacuo specu,
<lb rend="displayNum" n="980" />echo sed extat inde, non oratio. 
<lb rend="displayNum" n="981" />veris refutat medicus hanc calumniam:
<lb rend="displayNum" n="982" /><q direct="unspecified">scrutare vel tu nunc latebras faucium,
<lb rend="displayNum" n="983" />intraque dentes curiosum pollicem 
<lb rend="displayNum" n="984" />circumfer, haustus vel patentes inspice,
<lb rend="displayNum" n="985" />lateatne quidquam quod regat spiramina. 
<pb id="p.294" />
<lb rend="displayNum" n="986" />quamquam forassem forte si puncto levi
<lb rend="displayNum" n="987" />tenuive linguam contigissem vulnere,
<lb rend="displayNum" n="988" />titubante plectro fatus esset debilis,
<lb rend="displayNum" n="989" />nam cum magistra vocis in vitium cadit,
<lb rend="displayNum" n="990" />usus necesse est et loquendi intercidat. 
<lb rend="displayNum" n="991" />fiat periclum, si placet, cuiusmodi
<lb rend="displayNum" n="992" />edat querellam quadrupes lingua eruta,
<lb rend="displayNum" n="993" />elinguis et quem porca grunnitum strepat;
<lb rend="displayNum" n="994" />cui vox fragosa, clamor est inconditus,
<lb rend="displayNum" n="995" />probabo mutam nil sonare stridulum. 
<lb rend="displayNum" n="996" />testor salutem principis me simplici
<lb rend="displayNum" n="997" />functum secantis arte, iudex optime,
<lb rend="displayNum" n="998" />servisse iussis absque fraude publicis,
<lb rend="displayNum" n="999" />sciat hic quis illi verba suggillet deus:
<lb rend="displayNum" n="1000" />ego unde mutus sit disertus nescio.</q>
<lb rend="displayNum" n="1001" />his sese Aristo purgat, at contra inpium
<lb rend="displayNum" n="1002" />nil haec latronem Christianorum movent;
<lb rend="displayNum" n="1003" />magis magisque fertur in vesaniam,
<lb rend="displayNum" n="1004" />quaerit alienus sanguis ille asperserit
<lb rend="displayNum" n="1005" />virum, suone fluxerit de vulnere. 
<lb rend="displayNum" n="1006" />respondit his Romanus: <q direct="unspecified">eccum, praesto sum:
<lb rend="displayNum" n="1007" />meus iste sanguis verus est, non bubulus.
<lb rend="displayNum" n="1008" />agnoscis illum quem loquor, miserrimc
<lb rend="displayNum" n="1009" />pagane, vestri sanguinem sacrum bovis,
<lb rend="displayNum" n="1010" />cuius litata caede permadescitis? 
<lb rend="displayNum" n="1011" />summus sacerdos nempe sub terram scrobe
<lb rend="displayNum" n="1012" />acta in profundum consecrandus mergitur,
<lb rend="displayNum" n="1013" />mire infulatus, festa vittis tempora
<pb id="p.296" />
<lb rend="displayNum" n="1014" />nectens, corona tum repexus aurea,
<lb rend="displayNum" n="1015" />cinctu Gabino sericam fultus togam. 
<lb rend="displayNum" n="1016" />tabulis superne strata texunt pulpita
<lb rend="displayNum" n="1017" />rimosa rari pegmatis conpagibus,
<lb rend="displayNum" n="1018" />scindunt subinde vel terebrant aream
<lb rend="displayNum" n="1019" />crebroque lignum perforant acumine,
<lb rend="displayNum" n="1020" />pateat minutis ut frequens hiatibus. 
<lb rend="displayNum" n="1021" />huc taurus ingens fronte torva et hispida
<lb rend="displayNum" n="1022" />sertis revinctus aut per armos floreis
<lb rend="displayNum" n="1023" />aut inpeditis cornibus deducitur,
<lb rend="displayNum" n="1024" />nec non et auro frons coruscat hostiae,
<lb rend="displayNum" n="1025" />saetasque fulgor brattealis inficit. 
<lb rend="displayNum" n="1026" />hic ut statuta est inmolanda belua,
<lb rend="displayNum" n="1027" />pectus sacrato dividunt venabulo;
<lb rend="displayNum" n="1028" />eructat amplum vulnus undam sanguinis
<lb rend="displayNum" n="1029" />ferventis, inque texta pontis subditi
<lb rend="displayNum" n="1030" />fundit vaporum flumen et late aestuat. 
<lb rend="displayNum" n="1031" />tum per frequentes mille rimarum vias
<lb rend="displayNum" n="1032" />inlapsus imber tabidum rorem pluit,
<lb rend="displayNum" n="1033" />defossus intus quem sacerdos excipit
<lb rend="displayNum" n="1034" />guttas ad omnes turpe subiectans caput
<lb rend="displayNum" n="1035" />et veste et omni putrefactus corpore. 
<lb rend="displayNum" n="1036" />quin os supinat, obvias offert genas,
<lb rend="displayNum" n="1037" />supponit aures, labra, nares obicit,
<lb rend="displayNum" n="1038" />oculos et ipsos perluit liquoribus,
<lb rend="displayNum" n="1039" />nec iam palato parcit et linguam rigat,
<lb rend="displayNum" n="1040" />donec cruorem totus atrum conbibat. 
<lb rend="displayNum" n="1041" />postquam cadaver sanguine egesto rigens
<lb rend="displayNum" n="1042" />conpage ab illa flamines retraxerint
<lb rend="displayNum" n="1043" />procedit inde pontifex visu horridus,
<lb rend="displayNum" n="1044" />ostentat udum verticem, barbam gravem,
<lb rend="displayNum" n="1045" />vittas madentes atque amictus ebrios. 
<pb id="p.298" />
<lb rend="displayNum" n="1046" />hunc inquinatum talibus contagiis,
<lb rend="displayNum" n="1047" />tabo recentis sordidum piaculi,
<lb rend="displayNum" n="1048" />omnes salutant atque adorant eminus,
<lb rend="displayNum" n="1049" />vilis quod illum sanguis et bos mortuus
<lb rend="displayNum" n="1050" />foedis latentem sub cavernis laverint. 
<lb rend="displayNum" n="1051" />addamus illam, vis, hecatomben tuam,
<lb rend="displayNum" n="1052" />centena ferro cum cadunt animalia,
<lb rend="displayNum" n="1053" />variaque abundans caede restagnat cruor,
<lb rend="displayNum" n="1054" />vix ut cruentis augures natatibus
<lb rend="displayNum" n="1055" />possint meare per profundum sanguinis? 
<lb rend="displayNum" n="1056" />sed quid macellum pingue pulvinarium,
<lb rend="displayNum" n="1057" />quid maximorum lancinatores gregum
<lb rend="displayNum" n="1058" />eviscerata carne crudos criminor?
<lb rend="displayNum" n="1059" />sunt sacra quando vosmet ipsi exciditis,
<lb rend="displayNum" n="1060" />votivus et cum membra detruncat dolor. 
<lb rend="displayNum" n="1061" />cultrum in lacertos exerit fanaticus
<lb rend="displayNum" n="1062" />sectisque Matrem bracchiis placat deam,
<lb rend="displayNum" n="1063" />furere ac rotari ius putatur mysticum;
<lb rend="displayNum" n="1064" />parca ad secandum dextra fertur inpia,
<lb rend="displayNum" n="1065" />caelum meretur vulnerum crudelitas. 
<lb rend="displayNum" n="1066" />ast hic metenda dedicat genitalia,
<lb rend="displayNum" n="1067" />numen reciso mitigans ab inguine
<lb rend="displayNum" n="1068" />offert pudendum semivir donum deae:
<lb rend="displayNum" n="1069" />illam revulsa masculini germinis
<lb rend="displayNum" n="1070" />vena effluenti pascit auctam sanguine. 
<lb rend="displayNum" n="1071" />uterque sexus sanctitati displicet,
<lb rend="displayNum" n="1072" />medium retentat inter alternum genus,
<lb rend="displayNum" n="1073" />mas esse cessat ille, nec fit femina,
<lb rend="displayNum" n="1074" />felix deorum mater inberbes sibi
<pb id="p.300" />
<lb rend="displayNum" n="1075" />parat ministros levibus 1 novaculis. 
<lb rend="displayNum" n="1076" />quid, cum sacrandus accipit sphragitidas?
<lb rend="displayNum" n="1077" />acus minutas ingerunt fornacibus,
<lb rend="displayNum" n="1078" />his membra pergunt urere, ut igniverint;
<lb rend="displayNum" n="1079" />quamcumque partem corporis fervens nota
<lb rend="displayNum" n="1080" />stigmarit, hanc sic consecratam praedicant. 
<lb rend="displayNum" n="1081" />functum deinde cum reliquit spiritus
<lb rend="displayNum" n="1082" />et ad sepulcrum pompa fertur funeris,
<lb rend="displayNum" n="1083" />partes per ipsas inprimuntur bratteae;
<lb rend="displayNum" n="1084" />insignis auri lammina obducit cutem,
<lb rend="displayNum" n="1085" />tegitur metallo, quod perustum est ignibus. 
<lb rend="displayNum" n="1086" />has ferre poenas cogitur gentilitas,
<lb rend="displayNum" n="1087" />hac di coercent lege cultores suos:
<lb rend="displayNum" n="1088" />sic daemon ipse ludit hos quos ceperit,
<lb rend="displayNum" n="1089" />docet execrandas ferre contumelias,
<lb rend="displayNum" n="1090" />tormenta inuri mandat infelicibus. 
<lb rend="displayNum" n="1091" />at noster iste sanguis ex vestra fluit
<lb rend="displayNum" n="1092" />crudelitate, vos tyrannide inpia
<lb rend="displayNum" n="1093" />exulceratis innocentum corpora,
<lb rend="displayNum" n="1094" />si vos sinatis, incruente vivimus,
<lb rend="displayNum" n="1095" />at si cruente puniamur, vincimus. 
<lb rend="displayNum" n="1096" />sed iam silebo; finis instat debitus,
<lb rend="displayNum" n="1097" />finis malorum, passionis gloria;
<lb rend="displayNum" n="1098" />iam non licebit, inprobe, ut licuit modo,
<lb rend="displayNum" n="1099" />torquere nostra vel secare viscera;
<lb rend="displayNum" n="1100" />cedas necesse est victus et iam desinas.</q>
<lb rend="displayNum" n="1101" /><q direct="unspecified">cessabit equidem tortor et sector dehinc,</q>
<lb rend="displayNum" n="1102" />iudex minatur <q direct="unspecified">sed peremptoris manus
<lb rend="displayNum" n="1103" />succedet illis, strangulatrix faucium;
<lb rend="displayNum" n="1104" />aliter silere nescit oris garruli
<lb rend="displayNum" n="1105" />vox inquieta, quam tubam si fregero.</q>
<lb rend="displayNum" n="1106" />dixit, foroque protrahi iussit virum,
<pb id="p.302" />
<lb rend="displayNum" n="1107" />trudi in tenebras noxialis careeris;
<lb rend="displayNum" n="1108" />elidit illic fune collum martyris
<lb rend="displayNum" n="1109" />lictor nefandus, sic peracta est passio;
<lb rend="displayNum" n="1110" />anima absoluta vinculis caelum petit. 
<lb rend="displayNum" n="1111" />gesta intimasse cuncta fertur principi
<lb rend="displayNum" n="1112" />praefectus addens ordinem voluminum
<lb rend="displayNum" n="1113" />seriemque tantae digerens tragoediae:
<lb rend="displayNum" n="1114" />laetatus omne crimen in fasces refert
<lb rend="displayNum" n="1115" />suum tyrannus chartulis vivacibus. 
<lb rend="displayNum" n="1116" />illas sed aetas conficit diutina,
<lb rend="displayNum" n="1117" />fuligo fuseat, pulvis obducit situ,
<lb rend="displayNum" n="1118" />carpit senectus aut ruinis obruit:
<lb rend="displayNum" n="1119" />inscripta Christo pagina inmortalis est,
<lb rend="displayNum" n="1120" />nec obsolescit ullus in caelis apex. 
<lb rend="displayNum" n="1121" />excepit adstans angelus coram Deo
<lb rend="displayNum" n="1122" />et quae loeutus martyr et quae pertulit,
<lb rend="displayNum" n="1123" />nec verba solum disserentis condidit,
<lb rend="displayNum" n="1124" />sed ipsa pingens vulnera expressit stilo
<lb rend="displayNum" n="1125" />laterum, genarum pectorisque et faucium. 
<lb rend="displayNum" n="1126" />omnis notata est sanguinis dimensio,
<lb rend="displayNum" n="1127" />ut quamque plagam sulcus exaraverit,
<lb rend="displayNum" n="1128" />altam, patentem, proximam, longam, brevem,
<lb rend="displayNum" n="1129" />quae vis doloris, quive segmenti modus;
<lb rend="displayNum" n="1130" />guttam cruoris ille nullam perdidit. 
<lb rend="displayNum" n="1131" />hic in regestis est liber caelestibus,
<lb rend="displayNum" n="1132" />monumenta servans laudis indelebilis,
<lb rend="displayNum" n="1133" />relegendus olim sempiterno iudici,
<lb rend="displayNum" n="1134" />libramine aequo qui malorum pondera
<lb rend="displayNum" n="1135" />et praemiorum conparabit copias. 
<lb rend="displayNum" n="1136" />vellem sinister inter haedorum greges,
<lb rend="displayNum" n="1137" />ut sum futurus, eminus dinoscerer
<lb rend="displayNum" n="1138" />atque hoc precante diceret rex optimus:
<lb rend="displayNum" n="1139" /><q direct="unspecified">Romanus orat; transfer hunc haedum mihi;
<lb rend="displayNum" n="1140" />sit dexter agnus, induatur vellere.</q>
<pb id="p.304" />
</p></div1></body></text></TEI.2>