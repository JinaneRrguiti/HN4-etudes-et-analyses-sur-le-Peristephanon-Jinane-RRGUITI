<?xml version="1.0" encoding="utf-8"?>
<TEI.2><text><body><div1 type="poem" n="1" org="uniform" sample="complete"><head>Hymnus in honorem Sanctorum Martyrum Emeterii et Chelidonii Calagurritanorum.</head><p>
<lb rend="displayNum" n="1" />Scripta sunt caelo duorum martyrum vocabula,
<lb rend="displayNum" n="2" />aureis quae Christus illic adnotavit litteris,
<lb rend="displayNum" n="3" />sanguinis notis eadem scripta terris tradidit.
<lb rend="displayNum" n="4" />pollet hoc felix per orbem terra Hibera stemmate,
<lb rend="displayNum" n="5" />hic locus dignus tenendis ossibus visus Deo, 
<lb rend="displayNum" n="6" />qui beatorum pudicus esset hospes corporum.
<lb rend="displayNum" n="7" />hic calentes hausit undas caede tinctus duplici,
<lb rend="displayNum" n="8" />inlitas cruore sancto nunc harenas incolae
<lb rend="displayNum" n="9" />confrequentant obsecrantes voce, votis, munere.
<lb rend="displayNum" n="10" />exteri nec non et orbis huc colonus advenit, 
<lb rend="displayNum" n="11" />fama nam terras in omnes percucurrit proditrix
<lb rend="displayNum" n="12" />hic patronos esse mundi, quos precantes ambiant.
<lb rend="displayNum" n="13" />nemo puras hic rogando frustra congessit preces;
<lb rend="displayNum" n="14" />laetus hinc tersis revertit supplicator fletibus
<lb rend="displayNum" n="15" />omne quod iustum poposcit inpetratum sentiens. 
<lb rend="displayNum" n="16" />tanta pro nostris periclis cura suffragantium est,
<lb rend="displayNum" n="17" />non sinunt inane ut ullus voce murmur fuderit,
<pb id="p.100" />
<lb rend="displayNum" n="18" />audiunt statimque ad aurem regis aeterni ferunt.
<lb rend="displayNum" n="19" />inde larga fonte ab ipso dona terris influunt,
<lb rend="displayNum" n="20" />supplicum causas petitis quae medellis inrigant. 
<lb rend="displayNum" n="21" />nil suis bonus negavit Christus umquam testibus,
<lb rend="displayNum" n="22" />testibus quos nec catenae, dura nec mors terruit
<lb rend="displayNum" n="23" />unicum Deum fateri sanguinis dispendio,
<lb rend="displayNum" n="24" />sanguinis, sed tale damnum lux rependit longior.
<lb rend="displayNum" n="25" />hoc genus mortis decorum est, hoc probis dignum viris, 
<lb rend="displayNum" n="26" />membra morbis exedenda, texta venis languidis,
<lb rend="displayNum" n="27" />hostico donare ferro, morte et hostem vincere.
<lb rend="displayNum" n="28" />pulchra res ictum sub ense persecutoris pati.
<lb rend="displayNum" n="29" />nobilis per vulnus amplum porta iustis panditur:
<lb rend="displayNum" n="30" />lota mens in fonte rubro sede cordis exilit. 
<lb rend="displayNum" n="31" />nec rudem crudi laboris ante vitam duxerant
<lb rend="displayNum" n="32" />milites quos ad perenne cingulum Christus vocat,
<lb rend="displayNum" n="33" />sueta virtus bello et armis militat sacrariis. 1
<lb rend="displayNum" n="34" />Caesaris vexilla linquunt, eligunt signum crucis
<lb rend="displayNum" n="35" />proque ventosis draconum, quos gerebant, palliis 
<lb rend="displayNum" n="36" />praeferunt insigne lignum, quod draconem subdidit.
<lb rend="displayNum" n="37" />vile censent expeditis ferre dextris spicula,
<lb rend="displayNum" n="38" />machinis murum ferire, castra fossis cingere,
<lb rend="displayNum" n="39" />inpias manus cruentis inquinare stragibus.
<lb rend="displayNum" n="40" />forte tunc atrox secundos Istrahelis posteros 
<pb id="p.102" />
<lb rend="displayNum" n="41" />ductor aulae mundialis ire ad aram iusserat,
<lb rend="displayNum" n="42" />idolis litare nigris, esse Christi defugas.
<lb rend="displayNum" n="43" />liberam succincta ferro pestis urgebat fidem;
<lb rend="displayNum" n="44" />illa virgas et secures et bisulcas ungulas
<lb rend="displayNum" n="45" />ultro fortis expetebat Christi amore interrita. 
<lb rend="displayNum" n="46" />carcer inligata duris colla bacis inpedit,
<lb rend="displayNum" n="47" />barbaras forum per omne tortor exercet manus,
<lb rend="displayNum" n="48" />veritas crimen putatur, vox fidelis plectitur.
<lb rend="displayNum" n="49" />tunc et ense caesa virtus triste percussit solum
<lb rend="displayNum" n="50" />et rogis ingesta maestis ore flammas sorbuit. 
<lb rend="displayNum" n="51" />dulce tunc iustis cremari, dulce ferrum perpeti.
<lb rend="displayNum" n="52" />hic duorum cara fratrum concalescunt pectora,
<lb rend="displayNum" n="53" />fida quos per omne tempus iunxerat sodalitas.
<lb rend="displayNum" n="54" />stant parati ferre quidquid sors tulisset ultima, 
<lb rend="displayNum" n="55" />seu foret praebenda cervix ad bipennem publicam
<lb rend="displayNum" n="56" />verberum post vim crepantum, post catastas igneas,
<lb rend="displayNum" n="57" />sive pardis offerendum pectus aut leonibus.
<lb rend="displayNum" n="58" /><q direct="unspecified">nosne Christo procreati mammonae dicabimur
<lb rend="displayNum" n="59" />et Dei formam gerentes serviemus saeculo?
<lb rend="displayNum" n="60" />absit ut caelestis ignis se tenebris misceat. 
<lb rend="displayNum" n="61" />sit satis quod capta primo vita sub chirographo
<lb rend="displayNum" n="62" />debitum persolvit omne functa rebus Caesaris;
<lb rend="displayNum" n="63" />tempus est Deo rependi quidquid est proprium Dei.
<lb rend="displayNum" n="64" />ite, signorum magistri, et vos, tribuni, absistite.
<lb rend="displayNum" n="65" />aureos auferte torques, sauciorum praemia! 
<lb rend="displayNum" n="66" />clara nos hinc angelorum iam vocant stipendia.
<lb rend="displayNum" n="67" />Christus illic candidatis praesidet cohortibus,
<pb id="p.104" />
<lb rend="displayNum" n="68" />et throno regnans ab alto damnat infames deos
<lb rend="displayNum" n="69" />vosque, qui ridenda vobis monstra divos fingitis.</q>
<lb rend="displayNum" n="70" />haec loquentes obruuntur mille poenis martyres;
<lb rend="displayNum" n="71" />nexibus manus utrasque flexus involvit rigor, 
<lb rend="displayNum" n="72" />et chalybs adtrita colla gravibus ambit circulis.
<lb rend="displayNum" n="73" />o vetustatis silentis obsoleta oblivio!
<lb rend="displayNum" n="74" />invidentur ista nobis fama et ipsa extinguitur.
<lb rend="displayNum" n="75" />chartulas blasphemus olim nam satelles abstulit, 
<lb rend="displayNum" n="76" />ne tenacibus libellis erudita saecula
<lb rend="displayNum" n="77" />ordinem, tempus modumque passionis proditum
<lb rend="displayNum" n="78" />dulcibus linguis per aures posterorum spargerent.
<lb rend="displayNum" n="79" />hoc tamen solum vetusta subtrahunt silentia,
<lb rend="displayNum" n="80" />iugibus longum catenis an capillum paverint, 
<lb rend="displayNum" n="81" />quo viros dolore tortor quave pompa ornaverit.
<lb rend="displayNum" n="82" />illa laus occulta non est nec senescit tempore,
<lb rend="displayNum" n="83" />missa quod sursum per auras evolarunt munera,
<lb rend="displayNum" n="84" />quae viam patere caeli praemicando ostenderent.
<lb rend="displayNum" n="85" />illius fidem figurans nube fertur anulus, 
<lb rend="displayNum" n="86" />hic sui dat pignus oris, ut ferunt, orarium,
<lb rend="displayNum" n="87" />quae superno rapta flatu lucis intrant intimum.
<lb rend="displayNum" n="88" />per poli liquentis axem fulgor auri absconditur
<lb rend="displayNum" n="89" />ac diu visum sequacem textilis candor fugit;
<lb rend="displayNum" n="90" />subvehuntur usque in astra nec videntur amplius. 
<lb rend="displayNum" n="91" />vidit hoc conventus adstans, ipse vidit carnifex
<pb id="p.106" />
<lb rend="displayNum" n="92" />et manum repressit haerens ac stupore obpalluit:
<lb rend="displayNum" n="93" />sed tamen peregit ictum, ne periret gloria.
<lb rend="displayNum" n="94" />iamne credis, bruta quondam Vasconum gentilitas,
<lb rend="displayNum" n="95" />quam sacrum crudelis error immolant sanguinem?
<lb rend="displayNum" n="96" />credis in Deum relatos hostiarum spiritus? 
<lb rend="displayNum" n="97" />cerne quam palam feroces hic domantur daemones,
<lb rend="displayNum" n="98" />qui lupino capta ritu 1 devorant praecordia,
<lb rend="displayNum" n="99" />strangulant mentes et ipsas seque miscent sensibus.
<lb rend="displayNum" n="100" />tunc suo iam plenus hoste sistitur furens homo 
<lb rend="displayNum" n="101" />spumeas efflans salivas, cruda torquens lumina,
<lb rend="displayNum" n="102" />expiandus quaestione non suorum criminum.
<lb rend="displayNum" n="103" />audias, nec tortor adstat, eiulatus flebiles,
<lb rend="displayNum" n="104" />scinditur per flagra corpus, nec flagellum cernitur,
<lb rend="displayNum" n="105" />crescit et suspensus ipse vinculis latentibus. 
<lb rend="displayNum" n="106" />his modis spurcum latronem martyrum virtus quatit,
<lb rend="displayNum" n="107" />haec coercet, torquet, urit, haec catenas incutit;
<lb rend="displayNum" n="108" />praedo vexatus relictis se medullis exuit.
<lb rend="displayNum" n="109" />linquit inlaesam rapinam, faucibus siccis fugit,
<lb rend="displayNum" n="110" />ungue ab imo usque ad capillum salva reddit omnia,
<lb rend="displayNum" n="111" />confitens ardere sese; nam gehennae est incola. 
<lb rend="displayNum" n="112" />quid loquar purgata longis alba morbis corpora,
<lb rend="displayNum" n="113" />algidus cum decoloros horror artus concutit,
<lb rend="displayNum" n="114" />hic tumor vultum relinquit, hic color verus redit?
<lb rend="displayNum" n="115" />hoc bonum Salvator ipse, quo fruamur, praestitit,
<lb rend="displayNum" n="116" />martyrum cum membra nostro consecravit oppido,
<lb rend="displayNum" n="117" />sospitant quae nunc colonos quos Hiberus alluit. 
<pb id="p.108" />
<lb rend="displayNum" n="118" />state nunc, hymnite, matres, pro receptis parvulis,
<lb rend="displayNum" n="119" />coniugum salute laeta vox maritarum strepat:
<lb rend="displayNum" n="120" />sit dies haec festa nobis, sit sacratum gaudium!  
</p></div1></body></text></TEI.2>