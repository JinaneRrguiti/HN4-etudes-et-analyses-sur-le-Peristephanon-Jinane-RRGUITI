<?xml version="1.0" encoding="utf-8"?>
<TEI.2><text><body><div1 type="poem" n="14" org="uniform" sample="complete"><head>Passio Agnetis</head><p>
<lb rend="displayNum" n="1" />Agnes sepulcrum est Romulea in domo,
<lb rend="displayNum" n="2" />fortis puellae, martyris inclytae.
<lb rend="displayNum" n="3" />conspectu in ipso condita turrium
<lb rend="displayNum" n="4" />servat salutem virgo Quiritium,
<lb rend="displayNum" n="5" />nec non et ipsos protegit advenas 
<lb rend="displayNum" n="6" />puro ac fideli pectore supplices.
<lb rend="displayNum" n="7" />duplex corona est praestita martyri:
<lb rend="displayNum" n="8" />intactum ab omni crimine virginal,
<lb rend="displayNum" n="9" />mortis deinde gloria liberae.
<lb rend="displayNum" n="10" />aiunt iugali vix habilem toro 
<lb rend="displayNum" n="11" />primis in annis forte puellulam
<lb rend="displayNum" n="12" />Christo calentem fortiter inpiis
<lb rend="displayNum" n="13" />iussis renisam, quo minus idolis
<lb rend="displayNum" n="14" />addicta sacram desereret fidem,
<lb rend="displayNum" n="15" />temptata multis nam prius artibus, 
<lb rend="displayNum" n="16" />nunc ore blandi iudicis inlice,
<lb rend="displayNum" n="17" />nunc saevientis carnificis minis,
<lb rend="displayNum" n="18" />stabat feroci robore pertinax
<lb rend="displayNum" n="19" />corpusque duris excruciatibus
<lb rend="displayNum" n="20" />ultro offerebat non renuens mori. 
<lb rend="displayNum" n="21" />tum trux tyrannus: <q direct="unspecified">si facile est,</q> ait,
<lb rend="displayNum" n="22" /><q direct="unspecified">poenam subactis ferre doloribus
<lb rend="displayNum" n="23" />et vita vilis spernitur, at pudor
<lb rend="displayNum" n="24" />carus dicatae virginitatis est.
<lb rend="displayNum" n="25" />hanc in lupanar trudere publicum 
<lb rend="displayNum" n="26" />certum est, ad aram ni caput applicat
<lb rend="displayNum" n="27" />ac de Minerva iam veniam rogat,
<lb rend="displayNum" n="28" />quam virgo pergit temnere virginem,
<lb rend="displayNum" n="29" />omnis iuventus inruet et novum
<lb rend="displayNum" n="30" />ludibriorum mancipium petet.</q>
<lb rend="displayNum" n="31" /><q direct="unspecified">haud,</q> inquit Agnes, <q direct="unspecified">inmemor est ita
<pb id="p.340" />
<lb rend="displayNum" n="32" />Christus suorum, perdat ut aureum
<lb rend="displayNum" n="33" />nobis pudorem, nos quoque deserat.
<lb rend="displayNum" n="34" />praesto est pudicis nec patitur sacrae
<lb rend="displayNum" n="35" />integritatis munera pollui. 
<lb rend="displayNum" n="36" />ferrum inpiabis sanguine, si voles,
<lb rend="displayNum" n="37" />non inquinabis membra libidine.</q>
<lb rend="displayNum" n="38" />sic elocutam publicitus iubet
<lb rend="displayNum" n="39" />flexu in plateae sistere virginem.
<lb rend="displayNum" n="40" />stantem refugit maesta frequentia, 
<lb rend="displayNum" n="41" />aversa vultus, ne petulantius
<lb rend="displayNum" n="42" />quisquam verendum conspiceret locum.
<lb rend="displayNum" n="43" />intendit unus forte procaciter
<lb rend="displayNum" n="44" />os in puellam nec trepidat sacram
<lb rend="displayNum" n="45" />spectare formam lumine lubrico. 
<lb rend="displayNum" n="46" />en ales ignis fulminis in modum
<lb rend="displayNum" n="47" />vibratur ardens atque oculos ferit.
<lb rend="displayNum" n="48" />caecus corusco lumine corruit
<lb rend="displayNum" n="49" />atque in plateae pulvere palpitat.
<lb rend="displayNum" n="50" />tollunt sodales seminecem solo 
<lb rend="displayNum" n="51" />verbisque deflent exequialibus.
<lb rend="displayNum" n="52" />ibat triumphans virgo Deum Patrem
<lb rend="displayNum" n="53" />Christumque sacro carmine concinens,
<lb rend="displayNum" n="54" />quod sub profani labe periculi
<lb rend="displayNum" n="55" />castum lupanar nec violabile 
<lb rend="displayNum" n="56" />experta victrix virginitas foret.
<lb rend="displayNum" n="57" />sunt qui rogatam rettulerint preces
<lb rend="displayNum" n="58" />fudisse Christo, redderet ut reo
<lb rend="displayNum" n="59" />lucem iacenti: tunc iuveni halitum
<lb rend="displayNum" n="60" />vitae innovatum visibus integris. 
<lb rend="displayNum" n="61" />primum sed Agnes hunc habuit gradum
<lb rend="displayNum" n="62" />caelestis aulae, mox alius datur
<lb rend="displayNum" n="63" />ascensus; iram nam furor incitat
<lb rend="displayNum" n="64" />hostis cruenti: <q direct="unspecified">vincor,</q> ait gemens,
<lb rend="displayNum" n="65" /><q direct="unspecified">i, stringe ferrum, miles, et exere 
<pb id="p.342" />
<lb rend="displayNum" n="66" />praecepta summi regia principis.</q>
<lb rend="displayNum" n="67" />ut vidit Agnes stare trucem virum
<lb rend="displayNum" n="68" />mucrone nudo, laetior haec ait:
<lb rend="displayNum" n="69" /><q direct="unspecified">exulto talis quod potius venit
<lb rend="displayNum" n="70" />vesanus, atrox, turbidus armiger, 
<lb rend="displayNum" n="71" />quam si veniret languidus ac tener
<lb rend="displayNum" n="72" />mollisque ephebus tinctus aromate,
<lb rend="displayNum" n="73" />qui me pudoris funere perderet.
<lb rend="displayNum" n="74" />hic, hic amator iam, fateor, placet:
<lb rend="displayNum" n="75" />ibo inruentis gressibus obviam, 
<lb rend="displayNum" n="76" />nec demorabor vota calentia:
<lb rend="displayNum" n="77" />ferrum in papillas omne recepero
<lb rend="displayNum" n="78" />pectusque ad imum vim gladii traham.
<lb rend="displayNum" n="79" />sic nupta Christo transiliam poli
<lb rend="displayNum" n="80" />omnes tenebras aethere celsior. 
<lb rend="displayNum" n="81" />aeterne rector, divide ianuas
<lb rend="displayNum" n="82" />caeli obseratas terrigenis prius,
<lb rend="displayNum" n="83" />ac te sequentem, Christe, animam voca,
<lb rend="displayNum" n="84" />cum virginalem, tum Patris hostiam.</q>
<lb rend="displayNum" n="85" />sic fata Christum vertice cernuo 
<lb rend="displayNum" n="86" />supplex adorat, vulnus ut inminens
<lb rend="displayNum" n="87" />cervix subiret prona paratius.
<lb rend="displayNum" n="88" />ast ille tantam spem peragit manu,
<lb rend="displayNum" n="89" />uno sub ictu nam caput amputat;
<lb rend="displayNum" n="90" />sensum doloris mors cita praevenit. 
<lb rend="displayNum" n="91" />exutus inde spiritus emicat
<lb rend="displayNum" n="92" />liberque in auras exilit. angeli
<lb rend="displayNum" n="93" />saepsere euntem tramite candido.
<lb rend="displayNum" n="94" />miratur orbem sub pedibus situm,
<lb rend="displayNum" n="95" />spectat tenebras ardua subditas 
<lb rend="displayNum" n="96" />ridetquc solis quod rota circuit,
<lb rend="displayNum" n="97" />quod mundus omnis volvit et inplicat,
<lb rend="displayNum" n="98" />rerum quod atro turbine vivitur,
<lb rend="displayNum" n="99" />quod vana saecli mobilitas rapit:
<pb id="p.344" />
<lb rend="displayNum" n="100" />reges, tyrannos, imperia et gradus 
<lb rend="displayNum" n="101" />pompasque honorum stulta tumentium,
<lb rend="displayNum" n="102" />argenti et auri vim rabida siti
<lb rend="displayNum" n="103" />cunctis petitam per varium nefas,
<lb rend="displayNum" n="104" />splendore multo structa habitacula,
<lb rend="displayNum" n="105" />inlusa pictae vestis inania, 
<lb rend="displayNum" n="106" />iram, timorem, vota, pericula,
<lb rend="displayNum" n="107" />nunc triste longum, nunc breve gaudium,
<lb rend="displayNum" n="108" />livoris atri fumificas faces,
<lb rend="displayNum" n="109" />nigrescit unde spes hominum et decus,
<lb rend="displayNum" n="110" />et, quod malorum taetrius omnium est, 
<lb rend="displayNum" n="111" />gentilitatis sordida nubila.
<lb rend="displayNum" n="112" />haec calcat Agnes ac pede proterit
<lb rend="displayNum" n="113" />stans et draconis calce premens caput,
<lb rend="displayNum" n="114" />terrena mundi qui ferus omnia
<lb rend="displayNum" n="115" />spargit venenis mergit et inferis; 
<lb rend="displayNum" n="116" />nunc virginali perdomitus solo
<lb rend="displayNum" n="117" />cristas cerebri deprimit ignei
<lb rend="displayNum" n="118" />nec victus audet tollere verticem.
<lb rend="displayNum" n="119" />cingit coronis interea Deus
<lb rend="displayNum" n="120" />frontem duabus martyris innubae: 
<lb rend="displayNum" n="121" />unam decemplex edita sexies
<lb rend="displayNum" n="122" />merces perenni lumine conficit,
<lb rend="displayNum" n="123" />centenus extat fructus in altera.
<lb rend="displayNum" n="124" />o virgo felix, o nova gloria,
<lb rend="displayNum" n="125" />caelestis arcis nobilis incola, 
<lb rend="displayNum" n="126" />intende nostris conluvionibus
<lb rend="displayNum" n="127" />vultum gemello cum diademate,
<lb rend="displayNum" n="128" />cui posse soli cunctiparens dedit
<lb rend="displayNum" n="129" />castum vel ipsum reddere fornicem,
<lb rend="displayNum" n="130" />purgabor oris propitiabilis 
<lb rend="displayNum" n="131" />fulgore, nostrum si iecur inpleas.
<lb rend="displayNum" n="132" />nil non pudicum est quod pia visere
<lb rend="displayNum" n="133" />dignaris almo vel pede tangere.
</p></div1></body></text></TEI.2>