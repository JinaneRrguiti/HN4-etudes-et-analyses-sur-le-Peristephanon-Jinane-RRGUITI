<?xml version="1.0" encoding="utf-8"?>
<TEI.2><text><body><div1 type="poem" n="4" org="uniform" sample="complete"><head>Hymnus in honorem Sanctorum Decem et Octo Martyrum Caesaraugustanorum.</head><p>
<lb rend="displayNum" n="1" />Bis novem noster populus sub uno
<lb rend="displayNum" n="2" />martyrum servat cineres sepulcro:
<lb rend="displayNum" n="3" />Caesaraugustam vocitamus urbem
<lb rend="displayNum" n="4" />res cui tanta est.
<lb rend="displayNum" n="5" />plena magnorum domus angelorum 
<lb rend="displayNum" n="6" />non timet mundi fragilis ruinam,
<lb rend="displayNum" n="7" />tot sinu gestans simul offerenda
<lb rend="displayNum" n="8" />munera Christo,
<lb rend="displayNum" n="9" />cum Deus dextram quatiens coruscam
<lb rend="displayNum" n="10" />nube subnixus veniet rubente 
<lb rend="displayNum" n="11" />gentibus iustam positurus aequo
<lb rend="displayNum" n="12" />pondere libram,
<lb rend="displayNum" n="13" />orbe de magno caput excitata
<lb rend="displayNum" n="14" />obviam Christo properanter ibit
<lb rend="displayNum" n="15" />civitas quaeque pretiosa portans 
<lb rend="displayNum" n="16" />dona canistris.
<lb rend="displayNum" n="17" />Afra Carthago tua promet ossa,
<lb rend="displayNum" n="18" />ore facundo Cypriane doctor,
<lb rend="displayNum" n="19" />Corduba Acisclum dabit et Zoellum,
<lb rend="displayNum" n="20" />tresque coronas. 
<pb id="p.158" />
<lb rend="displayNum" n="21" />tu tribus gemmis diadema pulchrum
<lb rend="displayNum" n="22" />offeres Christo, genetrix piorum
<lb rend="displayNum" n="23" />Tarraco, intexit cui Fructuosus
<lb rend="displayNum" n="24" />sutile vinclum,
<lb rend="displayNum" n="25" />nomen hoc gemmae strophio inligatae est; 
<lb rend="displayNum" n="26" />emicant iuxta lapides gemelli
<lb rend="displayNum" n="27" />ardet et splendor parilis duorum
<lb rend="displayNum" n="28" />igne corusco.
<lb rend="displayNum" n="29" />parva Felicis decus exhibebit
<lb rend="displayNum" n="30" />artubus sanctis locuples Gerunda; 
<lb rend="displayNum" n="31" />nostra gestabit Calagurris ambos
<lb rend="displayNum" n="32" />quos veneramur.
<lb rend="displayNum" n="33" />Barchinon claro Cucufate freta
<lb rend="displayNum" n="34" />surget, et Paulo speciosa Narbo,
<lb rend="displayNum" n="35" />teque praepollens Arelas habebit, 
<lb rend="displayNum" n="36" />sancte Genesi.
<lb rend="displayNum" n="37" />Lusitanorum caput oppidorum
<lb rend="displayNum" n="38" />urbs adoratae cineres puellae
<lb rend="displayNum" n="39" />obviam Christo rapiens ad aram
<lb rend="displayNum" n="40" />porriget ipsam. 
<lb rend="displayNum" n="41" />sanguinem Iusti, cui Pastor haeret,
<lb rend="displayNum" n="42" />ferculum duplex geminumque donum
<lb rend="displayNum" n="43" />ferre Complutum gremio iuvabit
<lb rend="displayNum" n="44" />membra duorum,
<lb rend="displayNum" n="45" />ingeret Tingis sua Cassianum, 
<lb rend="displayNum" n="46" />festa Massylum monumenta regum,
<lb rend="displayNum" n="47" />qui cinis gentes domitas coegit
<lb rend="displayNum" n="48" />ad iuga Christi.
<lb rend="displayNum" n="49" />singulis paucae, tribus aut duobus,
<pb id="p.160" />
<lb rend="displayNum" n="50" />forsan et quinis aliquae placebunt 
<lb rend="displayNum" n="51" />testibus Christi prius hostiarum
<lb rend="displayNum" n="52" />pignere functae:
<lb rend="displayNum" n="53" />tu decem sanctos revehes et octo,
<lb rend="displayNum" n="54" />Caesaraugusta studiosa Christo,
<lb rend="displayNum" n="55" />verticem flavis oleis revincta, 
<lb rend="displayNum" n="56" />pacis honore,
<lb rend="displayNum" n="57" />sola in occursum numerosiores
<lb rend="displayNum" n="58" />martyrum turbas Domino parasti,
<lb rend="displayNum" n="59" />sola praedives pietate multa
<lb rend="displayNum" n="60" />luce frueris. 
<lb rend="displayNum" n="61" />vix parens orbis populosa Poeni,
<lb rend="displayNum" n="62" />ipsa vix Roma in solio locata
<lb rend="displayNum" n="63" />te, decus nostrum, superare in isto 
<lb rend="displayNum" n="64" />munere digna est.
<lb rend="displayNum" n="65" />omnibus portis sacer immolatus 
<lb rend="displayNum" n="66" />sanguis exclusit genus invidorum
<lb rend="displayNum" n="67" />daemonum et nigras pepulit tenebras
<lb rend="displayNum" n="68" />urbe piata.
<lb rend="displayNum" n="69" />nullus umbrarum latet intus horror,
<lb rend="displayNum" n="70" />pulsa nam pestis populum refugit; 
<lb rend="displayNum" n="71" />Christus in totis habitat plateis,
<lb rend="displayNum" n="72" />Christus ubique est.
<lb rend="displayNum" n="73" />martyrum credas patriam coronis
<lb rend="displayNum" n="74" />debitam sacris, chorus unde surgens
<lb rend="displayNum" n="75" />tendit in caelum niveus togatae  
<lb rend="displayNum" n="76" />nobilitatis,
<lb rend="displayNum" n="77" />inde, vincenti, tua palma nata est,
<lb rend="displayNum" n="78" />clerus hic tantum peperit triumphum,
<lb rend="displayNum" n="79" />hic sacerdotum domus infulata 
<lb rend="displayNum" n="80" />Valeriorum. 
<lb rend="displayNum" n="81" />saevus antiquis quotiens procellis
<lb rend="displayNum" n="82" />turbo vexatum tremefecit orbem,
<pb id="p.162" />
<lb rend="displayNum" n="83" />tristior templum rabies in istud
<lb rend="displayNum" n="84" />intulit iras,
<lb rend="displayNum" n="85" />nec furor quisquam sine laude nostrum 
<lb rend="displayNum" n="86" />cessit aut clari vacuus cruoris;
<lb rend="displayNum" n="87" />martyrum semper numerus sub omni
<lb rend="displayNum" n="88" />grandine crevit,
<lb rend="displayNum" n="89" />nonne, vincenti, peregri necandus
<lb rend="displayNum" n="90" />martyr his terris tenui notasti 
<lb rend="displayNum" n="91" />sanguinis rore speciem futuri
<lb rend="displayNum" n="92" />morte propinqua?
<lb rend="displayNum" n="93" />hoc colunt cives, velut ipsa membra
<lb rend="displayNum" n="94" />caespes includat suus et paterno
<lb rend="displayNum" n="95" />servet amplectens tumulo beati 
<lb rend="displayNum" n="96" />martyris ossa.
<lb rend="displayNum" n="97" />noster est, quamvis procul hinc in urbe
<lb rend="displayNum" n="98" />passus ignota dederit sepulcri
<lb rend="displayNum" n="99" />gloriam victor prope litus altae
<lb rend="displayNum" n="100" />forte Sagunti. 
<lb rend="displayNum" n="101" />noster et nostra puer in palaestra
<lb rend="displayNum" n="102" />arte virtutis fideique olivo
<lb rend="displayNum" n="103" />unctus horrendum didicit domare
<lb rend="displayNum" n="104" />viribus hostem,
<lb rend="displayNum" n="105" />noverat templo celebres in isto 
<lb rend="displayNum" n="106" />octies partas deciesque palmas;
<lb rend="displayNum" n="107" />laureis doctus patriis eadem
<lb rend="displayNum" n="108" />laude cucurrit,
<lb rend="displayNum" n="109" />hic et, Encrati, recubant tuarum
<lb rend="displayNum" n="110" />ossa virtutum, quibus efferati 
<lb rend="displayNum" n="111" />spiritum mundi, violenta virgo, 
<lb rend="displayNum" n="112" />dedecorasti.
<lb rend="displayNum" n="113" />martyrum nulli remanente vita
<lb rend="displayNum" n="114" />contigit terris habitare nostris;
<lb rend="displayNum" n="115" />sola tu morti propriae superstes 
<lb rend="displayNum" n="116" />vivis in orbe.
<pb id="p.164" />
<lb rend="displayNum" n="117" />vivis, ac poenae seriem retexis,
<lb rend="displayNum" n="118" />carnis et caesae spolium retentans
<lb rend="displayNum" n="119" />taetra quam sulcos habeant amaros
<lb rend="displayNum" n="120" />vulnera narras. 
<lb rend="displayNum" n="121" />barbarus tortor latus omne carpsit,
<lb rend="displayNum" n="122" />sanguis inpensus, lacerata membra,
<lb rend="displayNum" n="123" />pectus abscisa patuit papilla
<lb rend="displayNum" n="124" />corde sub ipso.
<lb rend="displayNum" n="125" />iam minus mortis pretium peractae est, 
<lb rend="displayNum" n="126" />quae venenatos abolens dolores
<lb rend="displayNum" n="127" />concitam membris tribuit quietem
<lb rend="displayNum" n="128" />fine soporo.
<lb rend="displayNum" n="129" />cruda te longum tenuit cicatrix
<lb rend="displayNum" n="130" />et diu venis dolor haesit ardens,
<lb rend="displayNum" n="131" />dum putrescentes tenuat medullas
<lb rend="displayNum" n="132" />tabidus umor.
<lb rend="displayNum" n="133" />invidus quamvis obitum supremum
<lb rend="displayNum" n="134" />persecutoris gladius negarit,
<lb rend="displayNum" n="135" />plena te, martyr, tamen ut peremptam, 
<lb rend="displayNum" n="136" />poena coronat,
<lb rend="displayNum" n="137" />vidimus partem iecoris revulsam
<lb rend="displayNum" n="138" />ungulis longe iacuisse pressis:
<lb rend="displayNum" n="139" />mors habet pallens aliquid tuorum
<lb rend="displayNum" n="140" />te quoque viva. 
<lb rend="displayNum" n="141" />hunc novum nostrae titulum fruendum
<lb rend="displayNum" n="142" />Caesaraugustae dedit ipse Christus,
<lb rend="displayNum" n="143" />iuge viventis domus ut dicata
<lb rend="displayNum" n="144" />martyris esset,
<lb rend="displayNum" n="145" />ergo ter senis sacra candidatis, 
<lb rend="displayNum" n="146" />dives Optato, simul et Luperco,
<lb rend="displayNum" n="147" />perge conscriptum tibimet senatum
<lb rend="displayNum" n="148" />pangere psalmis,
<lb rend="displayNum" n="149" />ede Successum, cane Martialem,
<lb rend="displayNum" n="150" />mors et Urbani tibi concinatur, 
<pb id="p.166" />
<lb rend="displayNum" n="151" />Iuliam cantus resonet simulque 
<lb rend="displayNum" n="152" />Quintilianum.
<lb rend="displayNum" n="153" />Publium pangat chorus et revolvat
<lb rend="displayNum" n="154" />quale Frontonis fuerit tropaeum,
<lb rend="displayNum" n="155" />quid bonus Felix tulerit, quid acer  
<lb rend="displayNum" n="156" />Caecilianus,
<lb rend="displayNum" n="157" />quantus, Evoti, tua bella sanguis
<lb rend="displayNum" n="158" />tinxerit, quantus tua, Primitive,
<lb rend="displayNum" n="159" />tum tuos vivax recolat triumphos
<lb rend="displayNum" n="160" />laus, Apodemi. 
<lb rend="displayNum" n="161" />quattuor posthinc superest virorum
<lb rend="displayNum" n="162" />nomen extolli renuente metro,
<lb rend="displayNum" n="163" />quos Saturninos memorat vocatos
<lb rend="displayNum" n="164" />prisca vetustas,
<lb rend="displayNum" n="165" />carminis leges amor aureorum 
<lb rend="displayNum" n="166" />nominum parvi facit, et loquendi
<lb rend="displayNum" n="167" />cura de sanctis vitiosa non est
<lb rend="displayNum" n="168" />nec rudis umquam,
<lb rend="displayNum" n="169" />plenus est artis modus adnotatas
<lb rend="displayNum" n="170" />nominum formas recitare Christo, 
<lb rend="displayNum" n="171" />quas tenet caeli liber explicandus
<lb rend="displayNum" n="172" />tempore iusto,
<lb rend="displayNum" n="173" />octo tunc sanctos recolet decemque
<lb rend="displayNum" n="174" />angelus coram Patre Filioque
<lb rend="displayNum" n="175" />urbis unius regimen tenentes <note n="marg" place="unspecified" anchored="yes">175></note>
<lb rend="displayNum" n="176" />iure sepulcri.
<lb rend="displayNum" n="177" />quin ad antiquum numerum trahetur
<lb rend="displayNum" n="178" />viva post poenae specimen puella,
<lb rend="displayNum" n="179" />morsque 1 vincenti, cui sanguis hinc est
<lb rend="displayNum" n="180" />fons et honoris, 
<lb rend="displayNum" n="181" />additis 2 Gaio (nec enim silendi)
<lb rend="displayNum" n="182" />teque, Crementi, quibus incruentum
<pb id="p.168" />
<lb rend="displayNum" n="183" />ferre provenit decus ex secundo
<lb rend="displayNum" n="184" />laudis agone,
<lb rend="displayNum" n="185" />ambo confessi Dominum steterunt 
<lb rend="displayNum" n="186" />acriter contra fremitum latronum,
<lb rend="displayNum" n="187" />ambo gustarunt leviter saporem
<lb rend="displayNum" n="188" />martyriorum,
<lb rend="displayNum" n="189" />haec sub altari sita sempiterno
<lb rend="displayNum" n="190" />lapsibus nostris veniam precatur 
<lb rend="displayNum" n="191" />turba, quam servat procerum creatrix 
<lb rend="displayNum" n="192" />purpureorum
<lb rend="displayNum" n="193" />nos pio fletu, date, perluamus
<lb rend="displayNum" n="194" />marmorum sulcos, quibus est. operta
<lb rend="displayNum" n="195" />spes ut absolvam retinaculorum  
<lb rend="displayNum" n="196" />vincla meorum,
<lb rend="displayNum" n="197" />sterne te totam generosa sanctis
<lb rend="displayNum" n="198" />civitas mecum tumulis; deinde
<lb rend="displayNum" n="199" />mox resurgentes animas et artus
<lb rend="displayNum" n="200" />tota sequeris. 
</p></div1></body></text></TEI.2>